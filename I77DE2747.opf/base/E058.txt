༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W22041
||85906569
ImageGroup:
ISBN:
11KG15916
n/a
LCCN:
Title:
འཁྲུངས་སྐོར།
'khrungs skor/
དཀོན་མཆོག་ཚེ་བརྟན་
Author:
dkon mchog tshe brtan
n/a
n/a;n/a
Descriptor:
Original Publication:
Place:
Publisher:
lan kru'u/
Date:
kan su'u mi rigs dpe skrun khang/
1981
1
1
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA. Comments: 11/2013



C
གླིང་གེ་སར་རྒྱལ་པོའི་སྒྲུང
S
ཀན་སུའུ་མི་རིགས་དཔེ་སྐྲུན་ཁང་



གླིང་གེ་སར་རྒྱལ་པོའི་སྒྲུང་
འཁྲུངས།
སྐོར་
ཀན་སུའུ་མི་རིགས་དཔེ་སྐྲུན་ཁང



གླིང་གེ་སར་རྒྱལ་པོན་སྒྲུང་
འཁྲུངས་སྐོར་
དཀོན་མཆོག་ཚེ་བརྟན་གྱིས་བསྒྲིགས།
ཚེ་ཞིན་ལྕེ་ཡིས་དཔེ་དེབ་ཀྱི་མཛེས་ཆ་བཀོད།
ཐང་དབྱི་ཝུན་གྱིས་བར་བཅུག་དཔེ་རིས་བྲིས།
ཀན་སུའུ་མི་རིགས་ དཔེ་སྐྲུན་ཁང་ནས་དཔར་དུ་བསྐྲུན།
མཚོ་སྔོན་མི་རིགས་པར་ཁང་གིས་དཔར་བསྒྲིགས།
ཀན་སུའུ་ཞིང་ཆེན་ཞིན་ཧྭ་དཔེ་ཁང་གིས་བཀྲུམ་པ།
ཡན་ཀྲོའུ་ཞིན་ཧཱ་པར་ཁང་གིས་དཔར་དུ་བཏབ།
1 981 ལོའི་ཟླ་ 3 པར་ཐོག་མར་བཏོན་པ།
1981 ལོའི་ཟླ་ 9 པར་པར་ཐེངས་དང་པོར་བཏབ་པ།
དཔར་གྲངས1 -87, 180
དཔེ་རྟགས; Mf 1012 6, 12 དེབ་རེར་སྒོར, 0, 76



དཔར་དུ་བསྐྲུན་པའི་གསལ་བཤད།
༄༅། །གླིང་གེ་སར་རྒྱལ་པོའི་སྒྲུང་ནི་བོད་མི་དམངས་ཀྱི་ཁྲོད་དུ་དར་ཁྱབ་ཆེ་བའི་
ལྷ་སྒྲུང་གི་དཔའ་བོར་བསྟོད་བསྔགས་བྱེད་པའི་ལོ་རྒྱུས་ཀྱི་སྙན་རྩོམ་ཞིག་ཡིན་ལ།
གཞུང་ཚད་ཧ་ཅང་རྒྱ་ཆེ་བའི་ལོ་རྒྱུས་ཀྱི་སྙན་རྩོམ་འདིའི་ནང་དུ། བསམ་པའི་
འཆར་སྒོ་མང་ལ་མཚར་ཆེ་ཞིང་། རྟོགས་པ་འཆར་ཡན་རིང་ལུགས་ཀྱི་རྩོམ་ཚུལ་
ལ་བརྟེན་ནས། གླིང་གེ་སར་རྒྱལ་པོ་སྐུ་ཚེ་གང་པོར་གཡུལ་འགྱེད་བྱས་ཤིང་རྒྱལ་
ཁ་བླ་ན་མེད་པ་ཐོབ་ཚུལ་བསྟན་པ་རེད།།
མི་རྣམས་ཀྱིས་ངག་རྒྱུན་དུ་བརྒྱུད་པའི་གླིང་གེ་སར་རྒྱལ་པོ་ནི་ལྷའི་སྲས་པོ་་་་
ཞིག་ཡིན་ལ། དུས་དེར་འཇིག་རྟེན་མི་ཡུལ་བདུད་དང་མ་རུངས་པས་དབང་དུ་
བསྒྱུར་ནས། བྱ་སྤྱོད་ངན་པས་སེམས་ཅན་ལ་གནོད་འཚེ་ཅི་དགར་བྱེད་ཅིང་དུས་
འདའོ། མི་རྣམས་སྡུག་བསྔལ་ལས་སྐྱོབ་ཕྱིར། སྟེང་ཕྱོགས་ལྷ་ཡིས་གེ་སར་རྒྱལ་
པོ་འཇིག་རྟེན་མགོ་ནག་མི་ཡི་སྤྱི་དཔོན་དུ་མངགས་ཤིང༌། བདུད་དང་མ་རུངས་
པ་ཐམས་ཅད་དབང་སྡུད་ཁ་གནོན་བྱེད་པ་དང༌། བཙན་པོའི་གཉའ་གནོན་དང་
གཉོམ་ཆུང་གི་སུག་འཐེན་བྱེད་པའི་གཡུལ་འགྱེད་ལན་མང་བྱས པའི་མཐར།
ནག་པོ་ཕྱོགས་ལས་རྣམ་པར་རྒྱལ་བའི་རྒྱལ་ཁ་ཐོབ་པས་མཇུག་བསྡུས་པ་ཡིན།
ད་ལྟ་ཡོད་པའི་ལོ་རྒྱུས་ཀྱི་ཡིག་ཚང་ལྟར་ན། གླིང་གེ་སར་རྒྱལ་པོའི་སྒྲུང་ནི་
ཧ་ལམ་སྤྱི་ལོའི་དུས་རབས་བཅོ་ལྔ་བའི་རྗེས་སུ་བྱུང་བ་ཡིན་པ་འདྲ། ད་ལྟ་མཐོང་
རྒྱུ་ཡོད་པའི་གླིང་གེ་སར་རྒྱལ་པོའི་སྒྲུང་དཔེ་ལ་ལེ་ཚན་དུ་ཕྱེ་བ་དང༌། སྐོར་ཚན་
དུ་ཕྱེ་བའི་རིགས་གཉིས་ཡོད་ཅིང༌། ལེ་ཚན་དུ་ཕྱེ་བའི་ནང་དུ་གླིང་གེ་སར་རྒྱལ་



པོའི་སྐུ་ཚེ་རིལ་བོའི་བྱས་རྗེས་བཀོད་ཡོད་པ་དང་། སྐོར་ཚན་དུ་ཕྱེ་བའི་ནང་
དུ་སྐོར་ཚན་རེ་ལ་གླིང་གེ་སར་རྒྱལ་པོའི་ལོ་རྒྱུས་སྣ་ཁ་རེ་བཀོད་པ་རེད། ད་ལྟ་ང་
ཚོའི་མཐོང་ཐོས་ཀྱི་ཡུལ་དུ་གྱུར་པའི་སྒྲུང་སྐོར་གྱི་མིང་སྣ་ཁ་དྲུག་ཅུ་ལྷག་ཙམ་་་་་དང༌
འདུག དེས་ན། གཞུང་ཚད་འདི་ལྟར་རྒྱ་ཆེ་བའི་ལོ་རྒྱུས་ཀྱི་སྙན་རྩོམ་རྒྱ ས་པ་
འདི། དུས་རབས་གཅིག་གི་རིང་དང་རྩོམ་པ་པོ་གཅིག་གིས་བརྩམས་པ་ཡིན་མི་
སྲིད་ཅིང༌། དུས་རབས་དུ་མའི་ནང་དུ་མི་མང་པོ་ཞིག་གིས་བརྩོན་འགྲུས་ཀྱི་མཐུ་
དང་བློ་གྲོས་ཀྱི་རྩལ་ལ་བརྟེན་ནས་རིམ་གྱིས་རྩོམ་བསྒྲིགས་བྱས་པར་མངོན། །
ལོ་རྒྱུས་ཀྱི་སྙན་རྩོམ་རྒྱས་པ་འདི་ལྟ་བུ་ཞིག་རྒྱལ་ཁབ་ཕྱི་ནང་གི་རྩོམ་རིགས་ཀྱི་
ལོ་རྒྱུས་ནང་དུ་ཡང་ཧ་ཅང་དཀོན་པར་འདུག འདིའི་གཞུང་ཚད་ཚིག་ལྷུག་གྲངས་
སུ་མ་བཅུག་པར་ཚིགས་བཅད་ཀྱི་ཚིག་རྐང་རྐྱང་བ་བརྩིས་ན། ཉུང་མཐའ་ཁྲི་ཚོ་
བརྒྱ་དང་མང་མཐའ་ཁྲི་ཚོ་བརྒྱ་དང་ལྔ་བཅུ་ཙམ་ཡོད་པ་འདྲ། དེ་ནི་ཧི་མས་
བརྩམས་པའི་ལོ་རྒྱུས་ཀྱི་སྙན་རྩོམ་ཆེན་པོ་གཉིས་དང༌། སྨི་ཨེར་ཏུན་གྱིས་མཛད་
པའི་ཏེ་ལོ་ཡོན་དང་ཧྲི་ལོ་ཡོན་ལས་ལྷག་ཡིན་པར་མ་ཟད། རྒྱ་གར་གྱི་སྙན་ངག་
རྒྱས་པ་མ་ཧཱ་བྷ་ར་ཏ་ལས་ཀྱང་ལྷག་ཡིན་པ་དང་དེ་ལ་མི་དོ་ས་མེད། རླབས་ཆེ་
བའི་ལོ་རྒྱུས་ཀྱི་སྙན་རྩོམ་རྒྱས་པ་འདི་ནི། དུས་ཡུན་རིང་པོར་རང་རྒྱལ་གྱི་བོད་
དང་སོག་པོ་སོགས་ཀྱི་ཡུལ་དུ་དར་ཁྱབ་ཆེ་ཞིང༌། མི་དམངས་ཀྱི་དོན་དུ་དགྲ་
འདུལ་བྱེད་པའི་བརྗོད་བྱ་གསལ་བོ་དང༌། ཡིད་འཕྲོག་པའི་ཉམས་འགྱུར་དང་།
ངོ་མཚར་རྨད་དུ་བྱུང་བའི་ནང་དོན་བཅས་ལྡན་པས། རྒྱ་ཆེ་བའི་མང་ཚོགས་ཀྱིས་
དེ་ལ་བལྟ་འདོད་ཅིང་ཉན་སྤྲོ་བ་ཞིག་ཡིན་པར་མ་ཟད། བོད་ཀྱི་རིག་གནས་ལ་
ཡང་རྒྱུན་ཁྱབ་ཀྱང་འབྲེལ་ཆགས་པའི་དམངས་ཁྲོད་ཀྱི་རྩོམ་རིགས་ཆེན་པོ་ཞིག་ཏུ་
གྱུར། ད་ལྟའི་གོ་ཐོས་ལྟར་ན། སྙན་ངག་ཆེན་མོ་འདི། དབྱིན་གོ་དང༌། གྲྭ་



གོ་དང་། ཏེ་གོ་དང་། ཨུ་རུ་སུ་དང་། རི་པིན་དང༌། རྒྱ་གར་ལ་སོགས་ཀྱི་
ཡིག་རིགས་སུ་བསྒྱུར་ཡོད་ཅིང༌། འཛམ་གླིང་གི་ རྩོམ་རིགས་བང་མཛོད་ནང་དུ་
ཆེས་དཀོན་པའི་རིན་པོ་ཆེ་ཞིག་ཏུ་གྱུར་ཡོད་པ་རེད། ད་ལྟའི་ཀློག་མཁན་རྣམས་
ཀྱིས་ནང་དོན་རྙོག་དྲ་ཆེ་བའི་ལོ་རྒྱུས་ཀྱི་སྙན་རྩོམ་རྒྱས་པ་འདི་ལ་ལོ་རྒྱུས་ཀྱི་དབང་་་་་
གིས་བྱུང་པའི་ནོར་འཁྲུལ་དང༌། དེའི་དུས་རབས་ཀྱིས་བསླད་པའི་རྟགས་མཚན་
ཡོད་པ་ནི་བཤད་མི་དགོས་ཤིང་། འདིའི་ནང་དུ་བོད་ཀྱི་བྲན་གཡོག་སྤྱི་ཚོགས་
དང༌། བཀས་བཀོད་རྒྱུད་འཛིན་གྱི་སྤྱི་ཚོགས་ཀྱི་བསམ་པའི་འདུ་ཤེས་ལ་ལ་
མངོན་གསལ་དུ་མཐོང་ཞིང༌། ཆོས་ལུགས་ཀྱི་ལྟ་བ་ཡང་བསྲེས་ཡོད་པ་དེ་སྔོན་གྱི་
དམངས་ཁྲོད་ཀྱི་རྩོམ་རིགས་ནང་དུ་འབྱོལ་ཐབས་མེད་པ་ཞིག་ཡིན་པས། ང་
ཚོས་མའོ་ཀྲུའུ་ཞིའི་སློབ་སྟོན་ལྟར། དེ་ལ་ལོ་རྒྱུས་དངོས་གཙོ་རིང་ལུགས་ཀྱི་ལྟ་
ཚུལ་བཟུང་སྟེ་དགག་བཞག་བྱེད་པ་དང༌། སྙིགས་འདོར་བཅུད་ལེན་གྱི་གླངས་
དོར་བྱེད་དགོས། །
ང་ཚོས་ད་ལམ་དཔར་དུ་བསྐྲུན་པའི་འཁྲུངས་སྐོར་ཞེས་བྱ་བ་ནི། གླིང་གེ་
སར་རྒྱལ་པོའི་སྒྲུང་ནང་གི་སྐོར་ཚན་ཞིག་ཡིན་ལ། དེའི་ནང་དོན་གཙོ་བོ་ནི་གེ་
སར་རྒྱལ་པོ་འཁྲུངས་ནས་བདུད་བློན་ཁྱི་ཁ་ར་སོ་དང་བདུད་ཀྱི་བྱ་ནག་ གཤོག་རིང་
སོགས་བཏུལ་བའི་ལོ་རྒྱུས་ཡིན། །
དཔེ་དེབ་འདི་ནི་སྡེ་དགེའི་པར་ཤིང་གཞིར་བཟུང་སྟེ་ནུབ་བྱང་མི་རིགས་་
སློབ་གྲྭ་ཆེན་མོའི་དགེ་མིང་འཛིན་པ་དཀོན་མཆོག་ཚེ་བརྟན་གྱིས་བསྒྲིགས་ཏེ་པར་ ་
དུ་བསྐྲུན་པ་ཡིན། །
ཀན་སུའུ་མི་དམངས་དཔེ་སྐྲུན་ཁང་གི་བོད་ཡིག་རྩོམ་བསྒྱུར་ཁང་ནས། །
སྤྱི་ལོ 1980 ཟླ 6 པའི་ཚེས་ 23 ལ་



༄༅། ། འཛམ་གླིང་སེང་ཆེན་སྐྱེས་པའི་རྟོགས་པ་བརྗོད་པ་་་
ལས་འཁྲུངས་གླིང་མེ་ཏོག་ར་བ་ཞེས་བྱ་བ་བཞུགས་སོ། །
༄༅། །སྲིད་གསུམ་ཟིལ་གནོན་པདྨ་ཐོད་ཕྲེང་གི །འཕྲིན་ལས་སྤྲུལ་བའི་གེ་སར་
དབང་གི་རྒྱལ། །མི་བསྲུན་ཕྱོགས་བཞིའི་དགྲ་བཞི་འདུལ་མཛད་པའི། །
སེང་ཆེན་ནོར་བུ་དགྲ་འདུལ་མཆོག་ལ་འདུད། །
དེ་ནས་སེང་ཆེན་ནོར་བུ་དགྲ་འདུལ་སྐུ་འཁྲུངས་པའི་ལོ་རྒྱུས་འདིར་བརྗོད་་་
པར་བྱ་སྟེ། མ་བཞི་སྨུག་པོ་གདོང་གི་རྒྱལ་རྒྱུད་ཆོས་འཕན་ནག་པོ་ལ། གསེར་
བཟའ། ལམ་བཟའ། སྤྱང་བཟའ་ གསུམ་ཡོད་པར། གསེར་བུ་ལྷ་ཡག་དར་
དཀར་ལམ་བུ་ཁྲི་སྤྱང་དཔའི་རྒྱས། སྤྱང་བུ་དགྲ་རྒྱལ་འབུམ་མེ་གསུམ་འཁྲུངས།
འདི་གསུམ་གྱི་རྒྱུད་པ་ལས་གླིང་ཆེ་རྒྱུད་ཆུང་རྒྱུད་འབྲིང་རྒྱུད་གསུམ་དུ་ཆད་པས།
ཆུང་རྒྱུད་ནི་དགྲ་རྒྱལ་འབུམ་མེའི་སྲས་ཐོག་ལྷ་འབུམ། ཐོག་འབུམ་གྱི་སྲས་ཆོས་
ལ་འབུམ། ཆོས་ལ་འབུམ་གྱིས་རོང་བཟའ། སྒ་བཟའ། རྨུ་བཟའ་གསུམ་
ཁབ་ཏུ་བཞེས་ནས་རོང་བཟའ་ལ་པཎྜི་ཏ་གསེར་གྱི་མདོག་ཅན་གྱི་སྐྱེས་བུ་སྤྱི་དཔོན་
རོང་ཚ་ཁྲ་རྒན་འཁྲུངས་ཏེ། དེ་ནི་བློ་ཤེས་ཅན་ནམ་མཁའ་ལངས་འདྲ། ཐབས་
ཤེས་རབ་ཉི་མ་ཤར་འདྲ། བཀའ་ཡོ་དྲང་ཐིག་གིས་བཏབ་འདྲ། ལས་བདེན་
རྫུན་སྨུག་མ་གཤགས་འདྲ། གོང་བཙན་པོ་བུ་ཡི་གཉའ་ནོན། དམའ་གཉོམ་
ཆུང་སྐྱོང་པའི་ཕ་མ། ཕུ་ནུའི་ནང་གི་འགོ་འདྲེན། གྲོས་རར་འཚོགས་པའི་
མཁས་ཅན། དགྲ་འདུལ་ཇག་གི་དམག་དཔོན། རུས་ཆུང་རྒྱུད་དུ་གཏོ གས་



ཀྲུང་གླིང་སྤྱི་བས་དཔོན་དུ་བཀུར་རོ། །སྒ་བཟའ་ལ་བུ་གཡུ་རྒྱལ་འཁྲུངས་ཏེ་
ཧོར་གླིང་འཐབ་པས་ཧོར་གྱིས་བཀྲོང་། རྨུ་བཟའ་ལ་བྲམ་ཟེ་ལེགས་བྱིན་གྱི་སྤྲུལ་
བ་བུ་སེང་བློན་འཁྲུངས་ཏེ། ཕྱི་འཇམ་རྒྱ་དར་དཀར་པོ། ནང་འཇམ་མར་
དཀར་རིལ་བུ། རྡོ་འཇམ་དཔྱིད་ཀྱི་ཉི་མ། ལྷོད་འཇམ་དར་གྱི་མདུད་པ།
སྐུའི་གཟི་བྱིན་ཉི་མ་ཤར་འདྲ། གསུང་སྙན་འཇེབས་པི་ཝང་དཀྲོལ་འདྲ། །
ཐུགས་འོད་གསལ་གྱི་འཕྲུལ་འཁོར་ལ་དབང་འབྱོར་ཞིང༌། དགྲ་ལྷ་འདུ་བའི་
མཁར་རྫོང་། ཝེར་མ་གནས་པའི་བསེས་མཁར། དམ་ཅན་ཆགས་པའི་བླ་རྡོ་རུ་
འཁྲུངས་ཤིང་། དེ་ཡང་སྤྱི་དཔོན་གྱིས་བོད་བཟའ་མེ་ཏོག་འཚོ ཁབ་ཏུ་བཞེས་
ཏེ། སྲས་ཆེ་བ་གཡུ་འཕེན་སྟག་རྒྱལ་དང་། འབྲིང་བ་གླེན་པ་ཆོས་རྒྱལ།
ཆུང་བ་སྣང་ཆུང་གཡུ་སྟག སྲས་མོ་ལྷ་མོ་གཡུ་སྒྲོན་དང་བཞི་འཁྲུངས་སོ། །
སེང་བློན་གྱིས་རྒྱ་བཟའ་ལྷ་དཀར་སྒྲོལ་མ་ཁབ་ཏུ་བཞེས་ཏེ། ཆུ་མོ་གླང་གི་ལོའི་
རྒྱལ་ཟླ་བའི་ཚེས་ལ་སྲས་འཁྲུངས་པའི་ཞལ་རས་ཟླ་བ་ལྟ་བུ། ཐུགས་དགོངས་ནམ་
མཁར་ལྟར་ཡངས་པ། མཛད་སྤྱོད་ཆོས་དང་མཐུན་པ། དགྲ་ལ་དུག་གི་ཚེར་
མ༑ གཉེན་ལ་རྒྱ་དར་དཀར་པོ། དཔའ་ལ་རྒྱ་སྟག་ངར་མ། རྩལ་དྲུག་སྐྱ་ཁྲ་
ཧོར་བ་ལྟ་བུ་ཞིག་བྱུང་བས། ནང་མི་རྣམས་ཀྱིས་ཞལ་ལུ་ཉི་མ་རང་ཤར་ཟེར།
ཕྱི་མི་རྣམས་ཀྱིས་འབུམ་པ་རྒྱ་ཚ་ཞལ་དཀར་ཞེས་མཚན་གསོལ་ཏེ། བླ་མ་རྣམས་
ཀྱིས་ཚེ་གཡང་བྱས། ཕ་ཁུ་རྣམས་ཀྱིས་སྨོན་ལམ་བཏབ། མ་སུ་རྣམས་ཀྱིས་གླུ་
བོ་བླངས་ཏེ་ཉི་མ་བཅུ་གསུམ་གྱི་བར་བཙས་སྟོན་རྒྱ་ཆེན་པོ་བྱས་ཏེ། ཆེ་རྒྱུད་
དཔོན་པོ་ལྷ་བུ་ནམ་མཁའ་སེང་གེ་དང་། འབྲིང་རྒྱུད་དཔོན་པོ་གླིང་ཆེན་ཐར་
བའི་བསོད་ནམས། ཆུང་རྒྱུད་དཔོན་པོ་སྤྱི་དཔོན་རོང་ཚ་ཁྲ་རྒན་གསུམ་གྱིས་ཁ་
བཏགས་ཉིན་མོའི་བདེ་ལེགས་རེ་དཔའ་ཞལ་ལུའི་མགུལ་དུ་འཕངས་ནས། གླིང་



སྤྱི་དཔོན་ན་རེ། ཡ་ཚོ་ཆེན་ལྷ སྡེ་དཀར་པོ་ལགས། བསོད་ནམས་ནང་གི་སྔོན་
མ་རེད། དབང་ཐང་དར་བའི་སྔ་ལྟས་ཡིན། རྟེན་འབྲེལ་འགྲིགས་པའི་ཐོག་མ་
རེད། དགྲ་བཞི་འདུལ་བའི་དང་པོ་ལ། སྙན་དར་ལུང་མ་གཡེང་གླུ་ལ་ཉོན་
ཟེར་ནས། དཔོན་ཆེན་གསུམ་གྱིས་གླུ་འདི་ལྟར་དུ་བླངས་སོ། །
གླུ་ཨ་ལ་ལ་མོ་ཨ་ལ་ལེན། །
གླུ་ཐ་ལ་ལ་མོ་ཐ་ལ་ལེན། །
གླུ་མཆོད་དོ་ལྷ་ཆེན་ཚངས་པ་མཆོད། །
གླུ་མཆོད་དོ་རྨ་རྒྱལ་སྦོམ་ར་མ ཆོད། །
ཟོ་དོར་གེར་མཛོད་གཉན་པོ་མཆོད། །
སྐྱེས་ལྷ་གཉེན་སྟག་དམར་པོ་མཆོད། །
ས་འདི་ཡི་ས་ངོ་མ་ཤེས་ན། །
གླིང་སྤྱི་སའི་ཡག་གི་ཁ་མདོ་རེད། །
འདུ་ར་སྟག་ཐང་ཁྲ་མོ་རེད།
- སྦྲ་ཆེན་གྲུ་བཞིའི་ནང་རོལ་རེད། །
དགའ་སྐྱིད་འཛོམས་པའི་ས་ཆ་རེད། །
ང་འདྲའི་ང་ངོ་མ་ཤེས་ན། །
རོང་ཚ་སྤྱི་དཔོན་རྒྱལ་པོ་ཡིན། །
གླུའི་སྐྱོར་ཡ་ཆེ་འབྲིང་ད་པོན་པོ་ཡིན། །
མཆེད་གསུམ་དཔོན་གྱིས༌གླུ་ཞིག་འབུལ། །
དེ་རིང་གནམ་ལ་སྐར་མ་བཟང་། །
ས་ལ་དུས་དང་ཉི་མ་བཟང༌། །



བཟང་གསུམ་འཛོམ་པའི་དུས་ཚོད་ལ། །
བུ་རྒྱ་ཚ་ཞ་ལུར་བཙས་སྟོན་འབུལ། །
གླིང་དཀར་པོས་གླུ་ལེན་གར་རྩེན་བྱོས། །
ལྷ་བླ་མས་ཁྲུས་དང་ཚེ་སྒྲུབ་བྱོས། །
མ་སྲུ་མོས་སྨོན་ལམ་བཟང་པོ་ཐོབ། །
པ་ཕ་ཁུས་བློ་རྒྱ་ཐབས་ཀྱིས་བསྐྱེད། །
གནའ་མི་བོད་ཀྱི་གཏམ་དཔེ་ལ། །
ལྷ་དང་ནོར་བུ་དཔོན་པོ་གསུམ། །
གསོལ་མཆོད་བྱས་ན་དགོས་འདོད་འབྱུང་། །
ཚོང་དང་སོ་ནམ་ཁྱིམ་ལས་གསུམ། །
བརྩོན་པས་བསྒྲུབས་ན་ལོངས་སྤྱོད་འབྱུང༌། །
རྟ་དང་ཆུང་མ་གནས་ཁང་གསུམ། །
རྒྱུན་བྱི་དོར་བྱས་ན་རང་དོན་ཡིན། །
ཨ་ཆེན་གླིང་གི་ཡུལ་སྲོལ་ལ། །
གླིང་ཆོས་འཕན་ནག་པོ་ཚུན་ཆད་ནས། །
དགྲ་བྱུང་ན་མདུང་མོ་མཉམ་འཛིན་ཡིན། །
ཟས་སྡེར་ནང་གཅིག་ཏུ་མཉམ་ཟ་ཡིན། །
སྐྱིད་གདན་ཐོག་གཅིག་ཏུ་མ ཉམ་འདུག་ཡིན། །
གླིང་ཆེ་རྒྱུད་ཕྱོགས་ཀྱི་བཙས་སྟོན་ལ། །
སེར་པོ་གསེར་གྱི་པ་ཊ་བཅུ། །
གསེར་ཁྲབ་དར་གྱི་ཤམ་བུ་ཅན། །



གསེར་རྨོག་དར་སེར་རྒྱལ་མཚན་ཅན། །
རལ་གྲི་དར་གྱི་དཔའ་ལུང་ཅན། །
རྟ་སེར་པོ་གསེར་བྱ་ལྡིང་འགྲོས་ལ། །
གསེར་སྒ་གསེར་སྲུབ་གསེར་རྨེད་བཅས། །
བཀྲ་ཤིས་སེར་པོའི་དར་གྱིས་བརྒྱན། །
གསེར་དགུ་ཚན་བདུན་གྱི་བཙས་སྟོན་འབུལ། །
བར་གླིང་འོམ་བུས་བཙས་སྟོན་དུ། །
དཀར་པོ་དུང་གི་མཆོད་རྟེན་ལ། །
གཡས་འཁྱིལ་སྙན་པའི་གླུ་དབྱངས་ཅན། །
དུང་ཁྲབ་གསེར་གྱི་ཤམ་བུ་ཅན། །
དུ་རྨོག་དར་དཀར་ཐོར་ཚུགས་སྤྲོས། །
རལ་གྲི་ངར་མ་རེག་གཅོད་ལ། །
དངུལ་དཀར་ཞུན་མའི་རྩི་ཡིས་བྱུགས། །
རྟ་མགྱོགས་ལྡན་ཟླ་བའི་མདོག་ཅན་ལ། །
དངུལ་སྒ་དངུལ་གྱི་སྲབ་རྨེད་དང༌། །
དར་དཀར་པོ་ཉིན་མོའི་བདེ་ལེགས་བཅས། །
དཀར་པོའི་དུང་གི་དགུ་ཚན་འབུལ། །
གླིང་ཆུང་རྒྱུད་མུ་བའི་སྤྱི་དཔོན་ངས། །
གཡུ་དྲུག་དཀར་རིན་ཐང་གཞལ་མེད་གཅིག །
གཡུ་ཁྲབ་རྫ་རི་ཐོག་རྡུག་དང༌། །
གཡུ་རྨོག་ནམ་མཁའ་དྭངས་མོ་ལ། །



དར་འཕྲུ་སྤྲིན་དཀར་ཕྱུག་མོས་བརྒྱན། །
འཇང་བྱུར་ལྷ་དཔོན་གྱི་སྙིང་ནོར་ཡིན། །
རྟ་རག་པ་གཡུ་རྔོག་གཡུ་སྒྲས་བརྒྱན། །
གཡུ་སྲབ་གཡུ་རྨེད་ཆ་འགྲིག་དང༌། །
སྤུ་གྲི་ངར་མ་རྡོ་ཆོད་ལ། །
སྔོན་པོ་དར་གྱི་དཔའ་ལུང་བཏགས། །
སྔོན་པོ་གཡུ་ཡི་དགུ་ཚན་འདི། །
གླིང་ཆུང་རྒྱུད་ཚང་གི་བཙས་སྟོན་ཡིན། །
དེ་ནས་ཚོ་དྲུག་གླིང་གི་སྡེ། །
གླིང་འདི་ལ་ཆེ་འབྲིང་ཆུང་གསུམ་ཡོད། །
ཐོབ་གོ་སའི་ཆེ་ཆུང་མ་ཡིན་ཏེ། །
ཆོས་འ ཕན་ནག་པོའི་གདོང་རྒྱུད་ལ། །
སྐྱེས་སྔ་ཕྱིས་ཆེ་འབྲིང་ཆུང་གསུམ་ཐོག །
དེ་ཕྱིན་ཕ་རུས་གཅིག་པ་ཡིན། །
དཔོན་རྒྱུད་གསེར་གྱི་སྒྲོམ་བུ་གསུམ། །
མགོ་སྤྱི་བོའི་སྟེང་གི་བུམ་པ་ཡིན། །
གསུང་ཅི་འབྱོན་ལྕེ་ཐོག་བདུད་རྩི་ཡིན། །
ལས་ཅི་བྱས་གླིང་པའི་སྤྱི་དོན་ཡིན། །
གནའ་མི་བོད་ཀྱི་གཏམ་དཔེ་ལ། །
དགོན་གྲུ་བཞིའི་ཆོས་གྲྭ་འཛིན་པ་ལ། །
ཆོས་མོད་རྒྱུད་བུམ་པའི་བདག་པོ་དེ། །



ལམ་བསླབ་གསུམ་ཉམས་ལེན་སུ་མཁས་ཡིན། །
གོང་དཔོན་གྱིས་ཁྲིམས་དབང་བཟུང་བའི་དུས། [
ཐོབ་གོ་སའི་གསེར་ ཁྲིའི་བདག་པོ་དེ། །
ལས་འབངས་དོན་བསྒྲུབ་པ་སུ་བཟང་ཡིན། །
དེ་ནས་སེང་གེ་དཀར་མོའི་རྒྱུད། །
མགོ་གཡུ་རལ་གངས་དང་མཉམ་འགྲོག་ལས། །
རྒྱ་གྲོང་འསྲིམ་བསམ་ཡིད་ན་མེད་། །
གཡུ་འབྲུག་སྔོན་མོའི་བུ་རྒྱུད་འདི། །
གསུང་སྐད་སྤྲིན་དང་བསྡེབས་པ་ལས། །
ས་མཐར་འཁྱམས་བསམ་ཡིད་ན་མེད། །
སྨུག་པོ་གདོང་གི་བུ་རྒྱུད་ལ། །
གཞན་སྡེའི་གོང་ཤོར་གནོན་པ་ལས། །
རང་ཇུས་མི་འགྲུབ་བསམ་པ་མེད། །
འོན་ན་ཁྲི་གདུགས་ཉི་མ་དེས། །
གླིང་བཞི་དྲོད་ལ་བཀོད་ན་ཡང་། །
དུང་ཟླ་མཁའ་ལ་མ་ཤར་ན། །
སྨག་མུན་པའི་ལམ་ངོགས་སུ་ཡིས་འབྱེད། །
དགུང་སྐར་ཚོགས་མང་ཡང་ཕན་པ་མེད། །
བོད་འཛམ་གླིང་རྫོང་ཆེན་བཅུ་གཉིས་དང༌། །
མཐའ་བཞི་བདུད་ཀྱི་རྒྱལ་ཁག་བཞི། །
འདུལ་མཁན་གླིང་དཀར་ལྷ་ཡིས་བསྐོས། །
།



གོཟུགས་ཅན་དཔའ་བོའི་འཐབ་ཡ་དང་། །
དཔའ་སྟོབས་ཆེན་དཔུང་བའི་ཤེད་ཡ་ལ། །
དཔོན་མཆེད་གསུམ་ཉི་མ་ཤར་འདྲ་ཡོད། །
གཟུགས་མེད་གདོན་གྱི་ཁ་གནོན་དང༌། །
འདྲེ་འབྱུང་བོ་སོགས་ཀྱི་ལྟག་བདུད་ལ། །
མི་མིན་ལྷ་ཡི་སྤྲུལ་བ་ཞི ག །
ལྷ་གོང་མས་ཕྱག་གདང་བསྒྲིགས་ས་གཅིག །
གཉེན་སྐུ་ལྷས་བསྐོར་བ་བྱེད་ས་གཉིས། །
ཀླུ་གཙུག་ནས་འབུལ་བ་ཕུལ་ས་གསུམ།།
ལུས་རྫུ་འཕྲུལ་གྲུབ་རྟགས་ཐོབ་པ་བཞི། །
གླིང་དཀར་པོའི་མགོན་དུ་འཁྲུངས་པར་ཤོག །
དཔོན་ཆེ་འབྲིང་ཆུང་གསུམ་རྒྱུད་པ་ལ། །
བུ་གང་འཁྲུངས་སྔོན་གྱི་ལས་སྐལ་ཡིན། །
གཞན་ཕལ་བའི་བུ་དང་འདྲ་ལེ་མིན། །
དེ་ནི་གླིང་གི་ལས་སྨོན་རེད། །
ཀླུ་འཁྲུལ་བར་སོང་ན་བཟོད་པར་གསོལ། །
ངག་འཁྱལ་བར་བྱུང་ན་མཐོལ་ལོ་བཤགས། །
གླིང་ཚོ་དྲུག་ཡིད་ལ་དེ་ལྟར་ཟུངས། །
ཞེས་གླིང་སྟོད་སྨད་བར་གསུམ་གྱིས་བཙས་སྟོན་རྒྱ་ཆེན་པོ་བྱས། ཁྲོམ་མང་ཚོགས་
ཀྱིས་ལ་ལས་ཀླུ་བླངས་ཤིང༌། ལ་ལས་གར་བྱེད་པ། ལ་ལས་བྲོ་འཁྲབ་པ་སོགས་
རྩེ་འཇོའི་ཡོ་ལང་བསམ་གྱིས་མི་ཁྱབ་པ་བྱས། རྒྱ་ཆེའི་སྐུ་ལུས་ཟླ་བ་ཡར་ངོ་ལྟར་ཟླ་



རེ་ལས་ཀྱང་ཟླ་རེ་སྐུ་ཕུང་བསྐྱེད་ཆེ་བར་བྱུང་སྟེ། སྐུ་ཚད་རྫོགས་པ་ན། རྒྱ་མི་
ཆེན་གྱིས་ཚ་བོ་གསུམ་མགྲོན་དུ་བོས་ནས། ས་ཐམ་འཇང་གི་སྲས་པོ་ཉི་ཁྲི་སྐོར་
ཆེན། ཨ་ཆེན་ཧོར་གྱི་སྲས་ལྷ་བུ་ལེགས་པོ། གདོང་འབུམ་པ་རྒྱ་ཚ་ཞལ་དཀར་
བཅས་ཚ་བོ་གསུམ་ལ། གཞན་ལ་མེད་པའི་ཁྱད་ནོར་མང་པོ་དང་། རྟ་རེ་དང་
གྲི་རེ། ཁྲབ་རེ་གཙོས་གསེར་དངུལ་ཇ་དར་སོགས་ཚན་གྲངས་བརྒྱ་རེ་གནང་
སྦྱིན་མཛད་ནས། ཚ་བོ་བསམ་དོན་འགྲུབ་རྒྱུ་གསུམ། །
སྙན་དར་ལུང་མ་ཡེངས་གླུ་ལ་ཉོན། །
དོན་འབྲས་བུ་མ་བརྗེད་ཡིད་ལ་ཟུངས། །
ཡང་དག་པའི་གཏམ་ཚིག་གསུམ་ཡོད་གསུངས་ནས། གསུང་
ཁུ་བྱུག་གི གདངས་ལ་དྲངས་ནས་གླུ་འདི་ལྟར་བླངས་སོ། །
འོ་ན་ཡང༌། ཨ་ལ་གླུ་ཡི་ལེན་ལུགས་རེད། །
ཐ་ལ་ངག་གིས་འགུགས་ལུགས་རེད། །
སྐྱབས་བསླུ་མེད་རིན་ཆེན་རྣམ་པ་གསུམ། །
མི་འབྲལ་སྤྱི་བོའི་རྒྱན་དུ་བཞུགས། །
ས་འདི་ཡི་ས་ངོ་མ་ཤེས་ན། །
རྒྱ་རྗེ་འཕྲུལ་གྱི་ཕོ་བྲང་རེད། །
དགུང་ཨ་སྔོན་ཁེབས་པའི་ཚེ་ཞེང་དང༌། །
ས་དོག་མོ་ཆགས་པའི་གཞི་མ་ལ། །
ང་རྒྱ་ནག་ཁྲིམས་ཀྱི་བདག་པོ་ཡིན། །
དེ་ནས་ང་ལ་ཉན་རྒྱུ་ལ། །
གནའ་མིའི་གཏམ་ལ་འདི་འདྲ་ཡོད། །



རི་རབ་རྒྱ་མཚོ་དཔོན་པོ་གསུམ། །
གཡོ་འགུལ་མེད་པར་བརྟེན་ན་བཟང་། །
གཏམ་དང་འདུན་མ་ཉག་ཕྲན་གསུམ། །
ཡོ་འཁྱོགས་མེད་པར་དྲང་ན་བཟང་། །
གྱོད་དང་གཞུ་མོ་ཞགས་པ་གསུམ། །
གར་འཐེན་ས་ལ་འཁྱོག ས་ན་བཟང་། །
སྡེ་ཆེན་གཡོ་འཁྲུགས་ཡོང་བའི་ཚེ། །
དཔོན་ཆེན་པོ་མི་འགུལ་བརྟན་དགོས་ལགས། །
རྒྱ་ནག་པོའི་ཕ་རུས་དུང་ལས་དཀར། །
དེ་བཅད་གཞོག་མི་ཡོད་གསེར་དང་འདྲ། །
རྟ་རྒྱ་བྱ་རྨ་བྱ་ཆུ་བྱ་གསུམ། །
ཤར་རྒྱ་ནག་ཡུལ་གྱི་རྟ་གཡང་ཡིན། །
ངས་ཚ་བོ་གསུམ་ལ་ཞོན་རྟ་འབུལ། །
དུང་ཁྲབ་དཀར་མོ་རྒྱ ང་ཡིག་གཅིག ། །
གཡུ་ཁྲབ་སྔོ ན་མོ་སྟོང་ཐུབ་གཉིས། །
ལྕ གས་ཁྲབ་ནག་པོ་ཐོག་འགོག་གསུམ། །
མི་མིན་ལྷ་ཡིས་འཕྲུལ་བཟོ་ཡིན། །
མཚོན་སྔོན་མོས་མི་ཆོད་སྲོག་གི་མཁར། །
དཔའ་ ཞལ་འུ་ཉི་ཁྲི་ལྷ་བུ་གསུམ། །
ལུས་མི་འཇིག་སྲོག་གི་བཙན་རྫོང་སྤྱིན། །
ཤར་རྒྱ་ནག་བཀྲ་ཤིས་ཁྲི་སྒོ་ནས། །



བྱ་ཤང་ཤང་གསུམ་དེ་ལྕགས་ཕྱེས་གསོས། །
ལྕགས་ཕྱེ་ཡར་ལ་སྐྱུགས་པ་དེ། །
ནམ་ཡར་ལངས་སྐྱ་རེངས་ཤར་བའི་དུས། །
སྲིན་པོའི་མགར་བས་བརྡུངས་པ་ཡིན། །
གྲི་དགུ་ཟི་ནམ་མཁའ་སྐྱ་རེངས་བཏགས།།
ཕོ་ལྕ གས་ཁྲོ་ཆུ་ཁོལ་འདྲ་བརྡུངས། །
མོ་ལྕགས་རྣོ་ལྕགས་ངར་མ་བརྡུངས། །
བུ་ལྕ གས་གློག་ཞགས་འཁྱུགས་འདྲ་བརྡུངས། །
བཀྲ་རི་མོ་ཆུ་གཉེར་བབས་འདྲ་ཡོད། །
འདི་བཟུང་ན་ཕར་རྒོལ་ཟིལ་གྱིས་ནོན། །
གཡུགས་ན་བྲག་རི་ཐལ་བར་གཏོང་། །
ཡང་ལྕགས་ཕྱེ་མར་ལ་འགྲིམས་པ་དེ། །
ཡམ་ཤུད་བཙན་གྱི་མགར་བ་དེས། །
ནུབ་མུན་པའི་སྨག་ལ་བརྡུངས་པ་ཡིན། །
གྲི་ཨ་ཟི་དུག་རལ་འབར་བ་ཟེར། །
ལྟག་པ་སྐྱ་རེངས་ཤར་འདྲ་ཡིན། །
སོ་ཁ་མུན་པ་འཐིབས་འདྲ་ཡིན། །
ཐོག་རི་མོ་རྒྱ་མཚོ་འཁྱིལ་འདྲ་ཡོད། །
ངར་ལྕགས་སྲིན་པོ་ཁྲོས་འདྲ་ཡིན། །
གཉེན་ལྕགས་མདུད་པ་བརྒྱབ་འདྲ་ཡིན། །
གཡུགས་ན་དགྲ་སྲོག་གཅོད་ལ་རྔམས། །



ཧོར་ལྷ་འུ་ལེགས་པ་ཁྱོད་ལ་འབུལ། །
ལྕགས་ཁོག་པའི་ནང་ནས་ལུས་པ་དེ། །
ཐོ་རངས་སྐར་ཆེན་ཤར་བའི་དུས། །
ཐེའུ་རང་མགར་བས་བརྡུངས་པ་ཡིན། །
ཁྲོ་ཚ་ཁྲོ་བརྡུངས་བྱས་པ་ཡིན། །
ངར་ཆུ་སྲིན་པོའི་ཁྲག་ལ་བྱས། །
གྲི་ལྟག་ཡག་པས་དགྲ་ལྷ་འཁོར། །
དགྲ་ལྷའི་གཟི་མདངས་ལམ་མེ་ཡོད། །
སོ་ཁ་ནག་ལ་གཤིན་རྗེ་འཁོར། །
སྲོག་གཅོད་དུག་རླངས་འཐིབས་སེ་ཡོད། །
བཀྲ་རི་མོ་ཆུ་གཉེར་འཁྱིལ་འདྲ་ཡོད། །
ཆུ་བོའི་གཞུང་ལ་བརྒྱབ་པའི་ཚེ། །
རླུང་གྲི་ཆུ་བོ་ཡར་བསྒྱུར་ཟེར། །
སྨད་རྒྱ་ནག་ཡུལ་ན་ཡོད་པའི་དུས། །
རྒྱ་གྲི་མུ་ཟི་སྐམ་འཕྲུལ་ཟེར། །
གླིང་འབུམ་པ་རྒྱ་ཚའི་ཕ་གྲི་བྱོས། །
གསེར་དངུལ་དར་གྱི་ལེ་ཚན་དང་། །
སྣ་ཚོགས་ཇ་ཡི་འབུལ་བ་སོགས། །
བརྒྱ་འབུལ་རེ་རེའི་དགའ་སྟོན་ཡོད། །
དེ་ཚ་ཞང་ཐུག་པའི་མཇལ་སྟོན་ཡིན། །
ཡུལ་གླིང་བའི་སྲིད་དབང་འཛིན་པའི་དུས། །



བཙན་པོ་རྣམས་ཀྱི་གཉའ་གནོན་དང༌། །
ཉམ་ཆུང་སྐྱོང་བའི་ཕ་མ་བྱོས། །
ལས་ བདེན་རྫུན་སྒྲུག་མ་གཤགས་འདྲ་བྱོས། །
བློ་ཤེས་ཅན་སྐྱ་རེངས་ལངས་འདྲ་དགོས། །
ཐབས་ཤེས་རབ་ཉི་མ་ཤར་འདྲ་དགོས། །
ཇུས་གྲུ་བཞི་ས་ཆུ་དྲོས་འདྲ་བྱོས། །
ལས་ཨུ་ཚུགས་གཅིག་པོས་འགྲུབ་པ་མིན། །
ཁྲིམས་ཉེ་རིང་མེད་པར་མཉམ་སྐྱོངས་བྱོས། །
རང་དགའ་སའི་ངོ་འཛིན་བྱེད་མི་ཉན། །
རྒྱུ་ནོམ་པའི་མང་ཉུང་བསམ་མི་རུང༌། །
གནའ་མིའི་གཏམ་ལ་འདི་འདྲ་ཡོད། །
རོང་ལོ་དགུ་འགྲི མས་པའི་ཁྱུང་དཀར་མཛོ། །
ཁལ་ལྗིད་མོས་རྒྱབ་ཤ་གཅོད་མི་བསམ། །
ཚོང་འགྲོ་གྲངས་མང་ན་གོ་ཐང་མེད། །
ཇག་ཇེངས་དགུ་སོང་བའི་འདོ་རིག་རྟ། །
ལྕགས་ཚ་མོས་རྒྱ བ་དེད་མི་བསམ་སྟེ། །
ཇག་འགྲོ་གྲངས་མང་ན་ཁྲིག་བཞག་མེད། །
མནའ་ཐེངས་དགུ་བཞག་པའི་ཤོག་པ་ལ། །
ཞེ་བསམ་པས་གནོད་སེམས་ག་ལ་འཛིན། །
སྡེའི་ལར་རྒྱ་བརྩད་ན་གོ་ཐང་མེད། །
ངའི་རྒྱ་ནག་སྙིང་བཅུད་ཚ་བོ་གསུམ། །



གཉེན་ཉེ་ལ་ནང་འཛུགས་འོང་བསམ་མེད། །
སྡེ་ཆེན་པོ་འཁྱུགས་ན་ལ་ཐང་མེད། །
བློ་མི་འཁྲུག་སེམས་ལ་འཛིན་རྒྱུ་ལ། །
བུ་སྤུན་གསུམ་སྐུ་ཚེ་རིང་བར་ཤོག །
མཚོན་རིགས་གསུམ་ཤུབས་ནས་མཉམ་འདྲེན་བྱོས། །
རྟ་སྤུན་གསུམ་ཁ་རར་མ ཉམ་འ དོ གས་བྱོས། །
གླུ་གོ་ན་ཞང་བོའི་ཁ་ཏཱ་ཡིན། །
མ་གོ་གླུ་ལ་འགྲེལ་བ་མེད། །
རྒྱལ་སུས་གསུམ་གྱིས་ཇུགས་ལ་ཟུངས། །
ཞེས་གསུངས་ནས་ཚད་མེད་པའི་ད གའ་སྤྲོའི་ངང༌། རྒྱལ་སྲས་གསུམ་དང་བློན་
འཁོར་ རྟ་དྲེལ་བཅས་སོ་སོ་རང་གི་ཡུལ་དུ་བདེ་བར་ཕེབས་སོ། །དེར་ཁྲ་མོ་གླིང་
དཀར་སྟོད་ནས་གླིང་འབུམ་པ་རྒྱ་ཚ་རྒྱ་ཡུལ་དུ་ཕེབས་ཤུལ། འགོ གས་གླིང་
འཁྲུགས་པ་ལངས་ཏེ། འཕོགས་པ་ཚོ་བཅོ་བརྒྱད་བརླགས། ཐ་མར་སྤྱི་དཔོན་
གླེན་པ་ཆོས་རྒྱལ་འགོགས་པས་བཀྲོང་། རེ་ཞིག་ཏུ་རྒྱ་མོ་ལ་གསང་སྟེ་བཞག་
ཉིན་ཞིག་རྒྱ་ཚ་རི་དྭགས་གཤོར་དུ་ཕེབས་ནས། ཆུ་མིག་དཀར་མོ་འབུམ་འཊཱིཀ
གྱི་རྩར། ཤ་བ་ཞིག་པསད་ནས་ཡོད་པར། གླིང་གི་སྒྲུང་ཁྱིམས་མ་བུ་གཉིས་
དེར་སླེབས་ཏེ། ཁོ་མོས་གླིང་རྒྱ་ཚ་ཡིན་པ་ངོ་ཤེས་ཤིང༌། རྒྱ་ཚ་ལགས། ཁྱེད་
གླིང་ན་བཞུགས་པ་ཤིན་ཏུ་ལེ གས། ན་ནིང་ཁྱེད་རྒྱ་ལ་ཕེབས་ཚུལ་འགོ གས་གླིང་
འདྲུགས་ནས། འགོགས་པ་ཚོ་བཅོ་བརྒྱུད་བརླུགས་ཀྱང་ཕན་པ་མ་བྱུང་།
སྤྱི་དཔོན་ཀྱི བུ་སྙིང་དང་འདྲ་བའི་གླེན་པ་ཆོས་རྒྱལ་འ པོ གས་ཀྱིས་བཀྲོང་ངོ༌། །
ད་རུང་གླིང་དཀར་སྟེ་བས་རྒྱ་ཚ་ཡོང་ན་ཤ་ལིན་ལེན་ངེས་ཡིན་ཞེས་བསྡད་ཡོད།



ཁྱེད་གླིང་ན་བཞུགས་ན་གཅིག་པུའི་ཆོག མེད་ན་གཅིག་པུའི་ཕུང་ཟེར་སྲོལ་ཡོད་
པ་དེ་ངེས་ཅན་རེད། ད་དུང་དགྲ་ཤ་མ་རླུང་བསྐྱུར་ནས་ཡོད། །ཁྱོད་རྒྱ་ཚ་
ནམ་འོང་བལྟས་ནས་ཡོད་ཅེས་སྒྲ་གསང་མེད་པར་བཤད་དེ་མ་སྨད་གཉིས་ལ་ཤའི་
ཤ་ཅི་ལྕོགས་ཤིག་ཕྱིན། དེ་ཚེ་རྒྱ་ཚའི་ཐུགས་ལ་མདའ་ཕོག་པ་ལྟ་བུའི་འགྱོད་པ་
དྲག་པོ་བྱུང་སྟེ། དེ་མ་ཐག་ཏུ་ཁྲ་མཁར་ གནམ་རྫོང་དུ་སྤྱི་དཔོན་གྱི་དྲུང་དུ་ཕེབས་
ཏེ ༑ ཁུ་བོ་སྤྱི་དཔོན་རྒྱལ་པོ་ལགས། །རང་ཇུས་མ་ཡག་གྱོད་ཁ་ཕྱེ། ། མགོ་
ཀླད་མེད་བྱིས་པའི་བྱ་བྱེད་གཉིས། །ལངས་ཤོར་རྐུན་མའི་ལག་ཁྱེར་གསུམ། །
རང་གིས་གསང་རུང་བརྒྱ་སྡེས་བཤད། །དེ་འདྲ་མའི་གཏམ་ལ་འདི་འདྲ་ཡོད་
ཅེས་དཔའ་གླུ་ཐུང་ཐུང་འདི་ལྟར་བླངས་སོ། །
གླུ་ཨ་ལ་ལ་མོ་ཨx། གླུ་ཐ་ལ་ལ་མོ་ཐx། །
སྐྱབས་རྒྱལ་བ་རྒྱ་མཚོའི་ཞབས་ལ་འདུད། །
ས་འདི་ཡི་ས«། ཁྲ་མཁར་ གནམ་རྫོང་ཕྱུག་མོ་རེད། །
ང་འདྲའི་ང་ངོx། ང་འབུམ་པ་རྒྱ་ཚ་ཞལ་དཀར་ཡིན། །
རྒྱ་མི་ཆེན་དཔོན་གྱི་ཚ་བོ་ཡིན། །
དེ་ནས་སྤྱི་དཔོན་རྒྱལ་པོ་ལགས། །
བློ་ཤེས་ཅན་ནམ་མཁའ་ལངས་འདྲ་ཟེར། །
ནམ་མ་ལངས་མུན་པ་འཐིབས་ལོ་ལྟོས། །
འཇིག་རྟེན་གནའ་མིའི་གཏམ་དཔེ་ལ། །
བློན་ལྐོག་ཟས་ཐོས་ན་དཔོན་ལ་ཞུས། །
ཇུས་དགྲ་ཤོར་ལོ་རྒྱུས་དཔའ་བོར་ཤོད། །
རྐུན་ཤོར་ན་སྒྲིན་པོའི་བུ་ལ་ཡོད། |



དེ་བཤད་ན་དགའ་བ་རྣམ་གསུམ་ཡིན། །
ཕོ་རང་སྐྱོན་རང་གིས་གསང་ན་ཡང༌། །
གཏམ་འཕྱ་སྨོད་སྤྲང་བོའི་ཁ་ན་གྲགས། །
ངའི་ཕུ་བོ་གླེན་པ་ཆོས་རྒྱལ་དེ། །
དུས་ད་ལྟ་དྲན་ཚེ་སྙིང་རླུང་ལྡང་། །
གཅིག་ན་འགོགས་དང་དོན་མེད་འཁྲུགས། །
གཉིས་སུ་ཧོར་དང་ཉེ་འབྲེལ་བྱས། །
ཧོར་སེར་པོར་ལྟ་སྲུང་མ་མཐུན་པས། །
རྐྱེན་དེ་བྱས་ལན་པས་དོན་མ་གྲུབ། །
ངའི་ཕུ་བོ་དགྲ་ཤོར་དེ་ནས་བྱུང་། །
ཧོར་ ཀུན་དགའི་སྣ་ནག་གཟི་མ་འཚོ། །
གདོང་མཆི་མ་ཤར་རས་ཧོར་ལ་ཐོངས། །
གླིང་དཀར་པོའི་ཡུལ་དུ་བཞག་མི་རུང༌། །
ངའི་ཕུ་བོ་འགོགས་ལ་ཤོར་བ་དེའི། །
དགྲར་སྲོག་སྐྱིན་ལེན་མི་རྒྱ་ཚ་ཡིན། །
སེང་དཀར་མོ་འདྲ་བའི་ཞལ་དཀར་ལ། །
དཔའ་རྩལ་དྲུག་གཡུ་རལ་རྒྱས་ནས་ཡོད། །
དགྲ་རི་དྭགས་ཤ་དམར་ཟ་བ་ལ། །
གཅན་ཝ་མོའི་དཔུང་རོགས་དགོས་དོན་མེད། །
སྟག་དམར་ཡག་འདྲ་བའི་རྒྱ་ཚ་ལ། །
ལུས་འ ཛུམ་དྲུག་ཐིག་ལེ་རྒྱས་ནས་ཡོད། །



དགྲ་ཐོ་རུའི་སྙིང་ཁྲག་འཐུང་བ་ལ། །
གཟིག་རི་བཀྲའི་དཔུང་རོགས་དགོས་དོན་མེད། །
ང་མི་འ དུག་འགོགས་ཡུལ་སྟོད་ལ་བརྒྱུག།
དགྲ་ཤ་ལེན་དགུ་སྐོར་ལེན་དང་གཅིག །
ཡང་ལེན་སྙིང་ཁྲག་འཐུང་དང་གཉིས། །
འགོ གས་ཡུལ་སྟོང་བར་བསྒྱུར་དང་གསུམ། །
གཏམ་དེ་འདྲའི་ཐོག་ཏུ་མ་གནས་ན། །
ང་གླིང་རྒྱ་ཚ་ཞལ་དཀར་རོ་དང་འདྲ། །
གཏམ་གོ་ན་རྣ་བའི་བདུད་རྩི་བྱོས། །
མ་གོ་གླུ་ལ་འོར་ལེན་མེད། །
གླིང་སྤྱི་དཔོན་ཐུགས་ལ་དེ་ལྟར་ཟུངས། །
ཞེས་རྒྱ་ཚ་གཅིག་པུ་འབྱོན་པར་ཐག་བཅད་དེ་བཤོལ་ཐབས་གཏན་ནས་མེད་པ་་༌"
ཡིན་ནོ། །དེའི་ཚེ་སྤྱི་དཔོན་གྱི་བསམ་པ་ལ། ད་ལན་དམག་ལ་མ་སོང་ན་ཆོག་
སྟེ༑ ཞལ་ལུ་ལ་ཞུ་སྐྱོར་མི་འགྲོ། ཁོ་གཅིག་པུ་འབྱོན་པ་ག་ལ་སྲིད། དེ་ནས་
འདྲ་མའི་ག ཏམ་འདི་འདྲ་ཞིག་ཞུ་དགོས་དགོངས་ནས། དཔུང་རོགས་རུ་བཀོད།
ཀྱི་གླུ་འདི་ལྟར་བླངས་སོ། །
འོ་ན་ཡང་གླུ་རེ་རེ་མི་ལེན་ཀ་མེད་རེད། །
གླུ་རེ་རེ་མ་བླུངས་ཚད་མེད་རེད། །
སྐྱིད་ན་ཇ་ཆང་མཚར་གླུ་རེད། །
སྡུག་ན་རང་སེམས་གསོ་གླུ་རེད། །
སྐྱབས་བསླུ་མེད་རིན་ཆེན་རྣམ་གསུམ་དང་། །



གླིང་དཀར་པོའི་སྲིད་པའི་ཟོ་དོར་རྣམས། །
དེ་རིང་སྤྱི་དཔོན་གྲོགས་ལ་བྱོན། །
བུ་འགྲན་མེད་རྒྱ་ཚ་ཞལ་དཀར་ཉོན། །
ཐུགས་དགོངས་པ་ལྷོད་དང་ཞུ་རྒྱུ་ཡོད། །
ན་ནིང་འགོགས་དང་ས་རྩོད་བརྒྱབ། །
གཟུ་འདུམ་སྒྲིག་ཡང་ཡང་བྱས་མ་ཕན། །
ཐ་མར་འགོགས་གླིང་འཁྲུགས་པ་ལངས། །
སྟག་རོང་དཔོན་པོ་གཟིག་འཕེན་དང༌། །
སྤྱི་དཔོན་གླེན་པ་ཆོས་རྒྱལ་གཉིས། །
ཚ་ཞིང་འདན་མ་སྤྱང་ཁྲ་གསུམ། །
མ་བསྡད་འགོགས་ཡུལ་སྟོད་ལ་བརྒྱུགས། །
འགོ གས་པ་ཚོ བཅོ་བརྒྱུད་ཆེམས་ལ་ཕབས། །
དོན་ཐ་མར་མ་ཡག་ཇུས་ཉེས་བྱུང༌། །
གླིང་གླིན་པ་ཆོས་རྒྱལ་བཀྲོང་ནས་འོངས། །
དགྲ་ཤ་ལེན་དགུ་སྐོར་ གླིང་གིས་བྱས། །
ཕོ་སྐྱེས་པ་ཐམས་ཅད་བསད་ནས་འོངས། །
འགོགས་ཡུལ་ཡུག་ས་ཐང་གང་བྱས། །
དཔོན་ར་ལོ་སྟོན་པའི་རུ་སྐོར་ཏེ། །
ལྷ་ཀླུ་གཉན་གྱིས་བསྐུངས་པས་ནི། །
གླིང་བས་མ་མཐོང་ལུས་ལེ་རེད།།
ཡང་ད་དུང་ཐུབ་སེམས་ཡིད་ན་མེད། །



དེའི་མགོན་སྐྱབས་ཨོ་རྒྱན་པདྨར་གྲ གས། །
དེ་མྱུང་མི་ཀླུ་རྒྱལ་ གཙུག་ལ་ཡིན། །
ཀླུ་གཙུག་ལའི་སྲས་མོ་འགོགས་ན་ཡོད། །
སྤྱི་དཔོན་ང་ཡི་བསམ་ཚུལ་ལ། །
གླིང་སྨུག་པོའི་གདོང་གི་མ་ཡིག་ལས། །
རྒྱ་མཚོའི་ནང་གི་ནོར་བུ་དེ། །
རྒྱལ་མཚན་རྩེ་ནས་ཕྱི་བས་བརྐུས། །
དཀར་པོའི་དགོས་འདོད་འ གྲུབ་ཅེས་ཟེར། །
དེ་དཔྱད་ན་འདྲ་མ་འདི་འདྲ་གདའ། །
ན་ཉིན་ཇུས་ཀྱི་ཡོ་ལང་ལ། །
རིང་རིང་འཕྱུར་བའི་དབྱུག་པ་དེ། །
ཐུང་ཐུང་ཁྱི་རྒན་མགོ་ལ་ཕོགས། །
ལོ་ལེགས་མ་སྨིན་མུ་གེ་དེ། །
ལས་ལན་བསོད་ཟད་ཐོག་ཏུ་བབས། །
གླིང་ཕུ་ནུར་མགོ་འཛོམ་བྱུང་ནས་ཐལ། །
ང་སྤྱི་དཔོན་བུ་དང་བྲལ་ནས་ཡོད། །
ཡིན་རུང་གནའ་མའི་གཏམ་དཔེ་ལ། །
བྱ་རྒོད་སྒྲོ་གཤོག་ཐོར་ན་ཡང་། །
བྲག་དམར་པོ་ཡོ་ཐུར་ཡོད་པ་མེད། །
ཉ་གསེར་མིག་ལྕགས་ཀྱུས་དྲངས་ན་ཡང་། །
ད་མའི་རྒྱ་མཚོར་འཕེལ་འགྲིབ་འོང་བས མ་མེད།



།
གླིང་མི་གཅིག་དགྲ་ལ་ཤོར་བ་དེའི། །
གླིང་དཀར་པོ་མི་ཟད་འོང་བསམ་མེད། །
མི་གཅིག་བསད་པའི་ཤ་ལེན་ནི། །
ཚེ་གང་ལེན་པའི་ལུགས་སྲོལ་མེད། ། ，
ང་བུ་མེད་བས མས་ནས་སྡུག་རྒྱུ་མེད། །
ངའི་ཚ་བོ་རྒྱ་ཚའི་སྐུ་ཁམས་བཟང་། །
ད་དགྲ་ཤ་ལེན་སེམས་ཞེ་ན་མེད། །་
ཤེ་མི་ལེན་དཔང་བར་ཕ་འབུམ་བཞག །
ལྐོག་གཏམ་གསང་བའི་སྙིང་གཏམ་ནི། །
ངའི་སྙིང་འདྲའི་རྒྱ་ཚ་ཁྱོད་ལ་བཤད། །
ཀླུ་གཙུག་ལའི་སྲས་མོ་དེ་དང་གཅིག །
ཀླུ་ཐོག་འབྲི་མོ་གཡང་རྭ་གཉིས། །
གླུ་སྦྲ་མཐིང་ཤོག་གུང་དགུ་ གསུམ། །
ཀླུ་འབུམ་པོ་ཏི་བཅུ་གཉིས་ནི། །
མ་དྲོས་ཀླུ་ཡི་ གཏེར་ཟློག་ཡིན། །
ར་ལོ་སྟོན་པའི་སྙིང་ནོར་ཡིན། །
དེ་བཞི་གླིང་ལ་ཨེ་དབང་བསམས། །
དེ་འཐོབ་ན་བསམ་དོན་འགྲུབ་པ་ཡིན། །
སང་གནམ་ལོ་ཕྱི་བ་ཤར་བ་ན། །
ལྷའི་ལུང་བསྟན་ཐོག་ཏུ་དབབ་པར་སྙམ། །
གཏམ་གོང་ཁུག་ནང་གི་ནོར་བུ་བྱོས། །



ཁྱོད་གཅིག་པུ་འགོགས་ལ་འགྲོ་དོན་མེད། །
ཁྱོད་གལ་ཏེ་རྒྱ་ཚ་འགྲོ་ན་ཡང་། །
རུ་འདྲེན་སྟག་རོང་གཟིག་འཕེན་བྱེད། །
རུ་རྟིང་འདན་མས་བསྒྲིལ་རྒྱུ་བྱེད། །
ཁྲི་དམག་བདུན་གྱི་ཁ་གྲངས་འགྲོ། །
ཕུ་ནུ་མགོ་སྐྱེ་འ ཛོམ་ངེས་དགོས། །
གླིང་གི་ཡུལ་ལྷ་ཟོ་དོར་ལ། །
བསང་དང་རླུང་རྟའི་མཆོད་བསྟོད་བྱེད། །
དཔོན་ཞལ་ལུ་ཇག་འགྲོའི་དང་པོ་རེད། །
འཐབ་མི་ད གོས་རྒྱལ་ཁ་ལོན་ཤས་ཆེ། །
གཏམ་གོ་ན་རྣ་བའི་བུ་རམ་བྱོས། །
སྤུ་གོ་གླུ་ལ་བསྐུར་ལེན་མེད། །
བུ་ཞལ་དཀར་ཐུགས་ལ་དེ་ལྟར་ཟུངས། །
ཞེས་ཁུ་ཚན་བཀའ་བགྲོས་ལེགས་པར་བྱས་ཤིང་། ཉི་མ་དེའི་ཕྱིར་ནང་གླིང་སྟོད་
སྨད་བར་གསུམ་ལ། རིང་སར་འཕྲིན་བཏང་སྟེ། ཉི་སར་བང་ཆེན་མངགས་ཏེ་
འགོ གས་ལ་དམག་འགྲོ་བའི་བརྡ་བཏང་བྱུང༌། ཞག་གསུམ་གྱི་ནང་སྔ་མོའི་སྐུ་
རིངས་ཤར་བའི་དུས་སུ། གླིང་འདུ་ར་སྟག་ཐང་ཁྲ་མོར་འཇོམས་སོ། །དེ་ཚེ་
ཁྲོ་ཐུང་གི་བསམ་པར། གླིང་འབུམ་པ་ཞལ་དཀར་འདི་ནི། སེང་དཀར་མོ་ཡིན་
ཀྱང་སྤར་འཛིན་ཐུབ་པ། སྟག་དམར་ཡག་ཡིན་ཀྱང་རྣ་ཙའི་འཛིན་མི་ཞིག་ཡིན་
ངེས་ཤིང༌། འདིས་དམག་མང་འདི་འདྲ་ཞིག་ཁྲིད་དེ་འགོགས་ལ་སོང་ན།
འགོགས་ཡུལ་ཐལ་བར་བརླགས་ཏེ། གླུ་གཙུག་ལའི་སྲས་མོ་དང༌། གླུ་ནོར་
24



རྣམས་ཕྲོགས་ནས་བོད་སྒང་བ་གཏམ་རྒྱུད་ཅིག་བཞག་ནས་ཡོང་བ་ཐག་གིས་ཚོད་་་
སྙམ་མོ། །
དེ་ནས་ཁྲོ་ཐུང་ཁོ་རང་གིས་བསམ་ངན་ཡིད་ལ་ཤར་ཏེ། བྱ་ངན་ལག་ཏུ་
ལས་ནས་འགོགས་ལ་ལྐོག་བརྡ་ཞིག་གཏོང་དགོས་བསམས་ཏེ ། མདའ་གསེར་
ལྷོང་མ་ཞིག་ལ་རྒྱུག་བྱེད་ཀྱི་སྔགས་བཏབ་སྟེ་མདའ་མགུལ་དུ་ཡི་གེ་འདི་ལྟར་་་ ་་ ་༌༌"
བྲིས། ༼འགོགས་ར་ལོའི་སྟོན་པ་རྒྱལ་མཚན་ག་ལ་བར། སྟག་རོང་དཔོན་ཁྲོ་
ཐུང་ནས་སྤྲིངས་དོན། ན་ནིང་སྤྱི་དཔོན་གྱི་བུ་བསད་པའི་ཤ་ལེན་ལ། ད་ལྟ་
དཔའ་འབུམ་པ་རྒྱ་ཚ་གཙོ་བྱས་གླིང་གི་མི་བཟང་ རྟ་བཟུང་དེ་ཡོད་དེ་དྲགས་ཀྱི་ཁྲི་
དམག་བདུན་མྱུར་དུ་འོང་རྒྱུ་གཏན་ཁེལ་བྱས། འཐབ་བསམ་པ་ཡོད་ན་ངོ་ཡ་
མེད། དེ་ལས་དོ་ནུབ་ས་བཙན་ས་ཞིག་ཏུ་བྲོས་ན་བཟང༌། ང་འདི་ལས་ལྷག་
པའི་ཕན་གཏམ་མེད། རྗེས་ནས་ཁྱེད་ལ་རེ་བཅོལ་ཞིག་ཡོད་པས་མ་བརྗེད་ཐུགས་
ལ་འཛིན་པར་ཞུ་ཞུ་ཞེས་བྲིས། མདའ་དེ་ར་ལོའི་སྟོན་པ་རྒྱལ་མཚན་གྱི་སྨྲ་ཐོག་
ཏུ་བབས་ཏེ། ལ་མོར་མདའི་མགུལ་ནས་ཡི་གེ་བླངས་ནས་བལྟས་པས། གོ་དོན་
ཡིད་ལ་བབས་སོ། །དེ་མ་ཐག་འགོ ག ས་ཡུལ་ཐམས་ཅད་རུ་བྲོས་པས། གཡུ་
སྒྲ་དང་ཀླུ་འབུམ་སོགས་དྲེལ་རྟ་གང་ལ་བཀལ་ཀྱང་མ་ཐེག་པས། ཀླུ་ཟོག་འ བྲི་
མོ་གཡང་རྭ་ལ་བཀལ་ཏེ་བྲོས་ཤིང༌། མཚན་དེ་ནས་བཟུང༌། ཧོར་གྱི་སྡེ་མཚམས་
བྱང་ཕྱོགས་སུ་བྲོས་པས་མཚན་འགྲོས་བྱེད་སྐབས་སུ། ཀླུ་ཟོག་འབྲི་མོ་དེས་ཀླུ་
ནོར་རྣམས་ཁུར་ནས་ཕྱིར་ལམ་བརྒྱུད་ནས་བྲོས་ཤིང༌། དེ་ནི་སུས་ཀྱང་མ་མཐོང་
བས་ཀླུའི་བུ་མོས་མཐོང་སྟེ། ཁོ་མོས་སྔོ ན་ནས་ཐེངས་འགར་བཀག་ཀྱང་མ་ཁོག་
པར། དེར་ དུས་ལ་བབས་པའི་དབང་གིས་ཀླུ་མོས་ཇི་འདྲར་བདས་ཀྱང་རྗེས་མ་
ཆོད། དེ་ནས་ཀླུ་མོ་རྟ་ལས་བབས་ཏེ་རྐང་ཐང་དུ་འབྲི་རྗེསསུ བརྒྱུགས་པས་འབྲི་



ཡང་མ་ཟིན། ལྟ་ཡང་ཤོར་ཏེ་རུ་རྗེས་སོང་ཕྱིན་འབོད་སྐད་བཏང་ནའང་ལས་
དབང་གིས་སུས་ཀྱང་མ་ཐོས་པ་རེད། དེར་མོ་རང་གིས་རྨ་ཁོག་ས་སྟོང་ནས་
འ བྲིའི་རྗེས་བཞིན་དེད་པས། མོ་སྡོད་ཚེ་འ བྲི་ཡང་བསྡད། མོ་ཡང་མགྱོགས་
པོར་བརྒྱུགས་ན་འ བྲི་ཡང་དེ་ལྟར་བརྒྱུགས། སྐབས་དེར་འ བྲི་ཟིན་ལ་ཁད་ཀྱི་
ངང་དེར་སྲས་མོ་བཀྲེས་སྐོམ་དང་སྡུག་བསྔལ་གྱིས་མནར་ནས་འགྱེལ་ལོ། དེ་ནས་
ཡར་ལངས་ནས་བལྟས་ཚེ་འ བྲི་མོ་ཡེ་མེད་པར་མི་སྣང་བར་གྱུར་ཏོ། །
དེ་ནས་གླིང་དམག་རྣམས་འགོགས་ཡུལ་དུ་སླེབས་པ་དང་། འགོགས་ཡུལ་
ལ་ཁྲོ་ཐུང་གིས་ལྐོག་བརྡ་བཏང་བ་ལག་ཏུ་འ ཕྲོད་པས། འགོགས་སྟོད་སྨད་བར་
གསུམ་རུ་བྲོས་ཏེ་ཆུབ་ཤུལ་མ་གཏོགས་མཐོང་རྒྱུ་མེད་པ་རེད། དེ་ཚེ་ཞལ་དཀར།
སེང་སྟག, འདན་མ་སོགས་ཀྱིས་གར་སོང་རྩད་གཅོད་དུ་འགྲོ་ཟེར། ལ་ལས་ད་ཆ་
གར་འགྲོ་མི་ཤེས་ཤིང༌། དམག་མང་འདི་ཙམ་ལ་དཀའ་ལས་བྱས་པ་ལས་ཅང་
མེད་པ་རེད། དེ་ལས་ཕྱིར་ལོག་ན་བཟང་ཟེར། དེ་ནས་སྤྱི་དཔོན་ན་རེ། གླིང་
དམག་རྣམས་གར་འགྲོ་ག ཏོལ་མེད་དུ་བྱེད་ག་ལ་དགོས། སིང་བློན་ནས་མོ་ཞིག་
ཐོབ་དང་མོ་བབས་པ་ལྟར་ཐག་གཅོད་ཟེར། སེང་བློན་གྱིས་སོག་མོ་ཞིག་བཏབ་
པས། ད་ཇ་འཐུང་ཚད་ཞིག་ཏུ་སོང་ན། མཛེས་མ་མིག་གི་བདུད་རྩི།
འཛད་མེད་བདུད་རྩིའི་སྙིང་བཅུད། དགོས་འདོད་ནོར་བུའི་གཏེར་ཟོག་སོགས་
གནང་སྐྱེས་སུ་ལོན་པ། འཛིངས་མི་དགོས་རང་ལག་ཏུ་འོང་། མཚོན་གྱི་ཤུབས་
ཁ་མ་སྤར། མདའ་གཞུ་སྟེང་དུ་མ་བཞག་ཀྱང༌། རྟིང་མ་དབང་ཐང་གིས་
གཅོད་པ་གདའ་ཟེར་བ་ཞིག་བབས་ཡོད་པ་རེད་ཅེས་སྨྲས།
དེ་ནས་སྤྱི་དཔོན་ན་རེ། ད་སྟེ་ཇ་ཞིག་བསྐོལ་དང་། ལྷ་བསང་ཞིག་
བཏང་ནས་འགྲོ་ཟེར། དེ་ནས་བསང་ཤུ ཀ་འཚོལ་དུ་སོང་བས། ཤིང་སྣ།
26



བ་ལུ་ད ཀར་པོ། ཤུག་པ། འོམ་བུ། མཁན་པ་སོགས་ཁལ་རྒྱབ་བརྒྱ་ཙམ་
བཏུས་ཏེ་ལྷ་བསང་བཏང་ཞིང་། བསང་དུད་ཀྱིས་ནམ་མཁའ་ཁྱབ་པ་ཞིག་བྱུང་
བས། སྤྱི་དཔོན་གྱིས་དེ་རིང་རྟེན་འབྲེལ་ལེགས། དཔའ་རྒྱ་ཚ་ཇག་བྱོན་གྱི་དང་
པོ་ཡིན་སྟབས། གླིང་དཀར་པོའི་དགྲ་བླ་འཁོར་བའི་རྟེན་མཁར་དཔའ་ལ་མི་
སྐྱོང་དཀར་པོ་ཡིན་པས། ལྷ་འབོད་དང་། དགྲ་ལྷ་ལུས་ཞུགས་ཀྱིས་གླུ་ཞིག་
བཏངས། གཞན་ད་པའ་ཐུལ་ཚོས་གོ་ཁྲབ་འཁོར་གསུམ་གྱོན་ཏེ། མདའ་
མདུང་ལག་ཏུ་ཐོགས་ནས་བཞུགས་གསུངས་པས། དཔའ་ཡ་མེད་སེང་སྟག་ཨ་
དོམ་དེས། མི་དཀར་རྟ་དཀར་དར་འཕྲུ་དཀར། ། རྨོག་དཀར་ཁྲབ་དཀར་
རྒྱབ་དར་དཀར། །མདུང་དང་བ་དན་ལྷ་ཞགས་དཀར། །དཀར་པོ་དགུ་
ཡིས་བརྒྱན་པ་དེ། །དཀར་པོ་ལྷ་ནས་ཆས་འདྲ་ཞིག་བྱས་ནས་གླུ་འདི་ལྟར་སེང་
གེ་འ གྱིངས་གླུ་ལ་དྲངས་ནས་བླངས་སོ། །
གླུ་ཨ་ལ k། གླུ་ཐ་ལ། སྐྱབས་བསླུ་མེད་དཀོན་མཆོག་གསུམ་པོ་དེ། །
མི་འབྲལ་སྤྱི་བོའི་རྒྱན་དུ་བཞུགས། །
ས་འདི་ཡི་ས་ངོ་མ་ཤེས་ན། །
དགྲ་ནག་པོ་ས་སྟོང་འགྲོ་བའི་ཤུལ། །
གླིང་དཀར་པོ་ཇུས་རྒྱལ་ས་ཆ་ཡིན། །
འགོགས་ར་ལོ་སྟོན་པའི་ཕ་ཡུལ་རེད། །
ང་འོ དྲའི་ང «། མཁར་སྨུག་པོ་ལྕགས་དཀྲིས་ནང་བཅུད་ལ། །
སེང་ཨ་དོམ་མི་ཡི་སྤྱང་ཀི་རེད། ། :༡༩
རྟ་སྟོང་རི་ནོར་གྱི་བང་མཛོད་ཡིན། །
ཤར་རྨ་ཆེན་སྦོམ་རའི་འཕྲུལ་སྲས་ཡིན། །



ལྷ་ཚངས་པ་དཀར་པོའི་ཐུགས་སྲས་ཡིན། །
དེ་རིང་གཟའ་སྐར་བཟང་པོའི་ཉིན། །
ལྷ་སྲུང་དགྱེས་པའི་བསང་ཞིག་ཕུད། །
ཉིན་གྱི་ཤུག་པ་གསེར་མགོ་དང་། །
སྲིབ་ཀྱི་བ་ལུ་དཀར་པོ་གཉིས། །
ཉིན་སྲིབ་བར་གྱི་མཁན་དཀར་བཅས། །
འཆི་མེད་ལྷ་ཡི་བསང་ཤིང་གསུམ། །
སངས་རྒྱས་སྤྱན་མའི་བསང་ཁྲི་བརྩིགས། །
ལྷ་ཆབ་སྔོན་མོའི་ཆབ་ཅིག་བྲན། །
དཀར་གསུམ་མངར་གསུམ་བསང་རྫས་འབུལ། །
བླ་མ་པདྨ་འབྱུང་གནས་གཅིག །
རླངས་ཆེན་དཔལ་གྱི་སེང་གེ་གཉིས། །་
རླངས་སྟོན་བྱང་ཆུབ་འ དྲེ་འཁོལ་གསུམ། །
གླིང་གི་བླ་མ་རྣམ་གསུམ་བསངས། །
མཁའ་འགྲོ་ཡེ་ཤེས་མཚོ་རྒྱལ་དང༌། །
མ་གཅིག་གྲུབ་པའི་རྒྱལ་མོ་དང༌། །
སྟོད་ཨ་ནེ་གོང་མ་རྒྱལ་མོ་སྟེ། །
གླིང་གི་ནེ་ནེ་རྣམ་གསུམ་བསངས། །
ལྷ་ཆེན་ཚངས་པ་དཀར་པོ་དང༌། །
གཉན་རྗེ་ཟུར་ཕུད་ལྔ་བ་དང༌། །
ཀླུ་རྒྱལ་གཙུག་ལ་རིན་ཆེན་ནི། །



གླིང་དཀར་མགོན་སྐྱབས་རྣམ་གསུམ་བསངས། །
དགྲ་ལྷ་གཉན་སྟག་དམར་པོ་དང་། །
གླིང་གི་པོ་ཏི་དམར་ཡག་དང༌། །
ཝེར་མའི་དགྲ་ལྷ་བཅུ་གསུམ་སྟེ། །
གདུང་རྒྱུད་བསྟན་པའི་སྲུང་མ་བསངས། །
མགོ་རྨོག་དཀར་སྟེང་གི་ དགྲ་ལྷ་དེ། །
དར་འཕྲུ་རྒོད་ཀྱི ཁྱུང་ཐུལ་འཁོར། །
ལུས་ཁྲབ་ནག་རྟེ ན་པའི་དགྲ་ལྷ་དེ། །
རྒྱབ་དང་བཀྲ་ཤིས་རྟགས་བརྒྱད་འཁོར། །
ཕུབ་གོ་བའི་སྟེང་གི་དགྲ་ལྷ་དེ། །་
སྦ་དམར་ལྕགས་འཁོར་རྩིབས་ལ་འཁོར། །
སྐུ་རིང་མདུང་མོའི་བ་དན་དང་། །
ཉག་ཕྲན་མདའ་མོའི་ལྷོང་ཁ་དང༌། །
མཆོག་དཀར་གཞུ་རྒྱུད་རལ་གྲིའི་སོ། །
འཕྲུལ་ཞགས་འུར་རྡོའི་རླུང་ཤུགས་ལ། །
འཁོར་བའི་དགྲ་ལྷ་ཐམས་ཅད་བསངས། །
མི་བསྲུན་སྡིག་པའི་དགྲ་བོ་དེ།།
བརྙབ་ན་ཟིན་དང་བཏབ་ན་ཐེབས། །
ཕོག་ན་འ ཆི་བའི་དགྲ་ལྷ་སྟེ། །
གཡུལ་རྒྱལ་དགྲ་ལྷ་སྤུན་གསུམ་བསངས། །
འདོ་ཆེན་རྟ་ཕོའི་ཐུམ་ཕྲུམ་དང༌། །



རྨིག་བཞི་རླུང་གི་འཁོར་ལོ་དང་། །
རྣ་རྩེ་རྒོད་ཀྱི་ཐིལ་ཕྲན་དང༌།
འཁོར་བའི་མགྱོགས་བྱེད་དགྲ་ལྷ་བསངས། །
ནམ་མཁའ་དར་གྱི་གང་ནས་གདའ། །
དགྲ་ལྷའི་སྤྲིན་ཕུང་འཐིབས་སེ་འཐིབས། །
བར་སྣང་མི་ཡིས་གང་ནས་གདའ། །
ཀི་བསྭོའི་འབྲུག་སྒྲ་ལྡི་རི་རི། །
ས་གཞི་རྟ་ཡིས་གང་ནས་ཡོད། །་
དངོས་གྲུབ་སྦྲང་ཆར་ཤ་ར་ར། །
གནང་འ བྲུ་དྲུག་མི་འབྱུང་བསམ་པ་མེད། །
དེ་རིང་གཟའ་སྐར་བཟང་བོ་ལ། །
དཔོན་རྒྱ་ཚ་ཇག་འགྲོའི་ཐོག་མ་ཡིན། །
སྡང་དགྲ་བོས་སྐུ་ཟིལ་མ་བཟོད་ནས། །
ས་ནག་པོའི་རུམ་དུ་སོང་ལ་ལྟོས། །
དགྲ་ནག་པོ་ས་འོག་མནན་རྗེས་སུ། །
གནང་གང་འདོད་ལག་ལ་ལོན་པར་ཤོག །
སྟེང་ལྷ་ཡི་ཆོས་གཡང་དང་པོ་དེ། །
དེ་རིང་གནང་སྐྱེས་འ ཐོབ་པར་ཤོག །
བར་མི་ཡི་འཕེལ་གཡང་གཉིས་པ་དེ། །
དེ་རིང་གླིང་ལ་འཐོབ་པར་ཤོག །
འོག་ཀླུ་ཡི་འཛད་མེད་ནོར་གཡང་དེ། །



དེ་རིང་ཞིང་མ་ལོན་པར་ཤོག །
གླིང་དཀར་པོ་ལྷ་དང་མཉམ་ཆ སཡིན། །
ལྟ་དཀར་པོས་ལས་དོན་བསྒྲུབས་པ་ཡིན། །
གནང་ཁྲ་མོས་གླིང་དཀར་གང་བར་ཤོག །
གཏམ་རྒྱུད་འཛམ་གླིང་ཡོངས་ལ་འཇོག །
ཅི་བསམ་ལྷུན་གྱིས་འ གྲུབ་པར་ཤོག །
གནང་ཁྲ་མོ་ལག་ཏུ་འབྱུང་བར་ཤོག །
གཏམ་གོ་ན་རྣ་བའི་བདུད་རྩི་བྱོས། །
མ་གོ་ཡང་བསྐྱར་ལེན་རྒྱུ་མེད། །་
གླིང་ཕུ་ནུའི་ཡིད་ལ་དེ་ལྟར་ཞོག །
ཅེས་གསུངས་ཏེ་ཀི་བསྭོ་ལྷ་རྒྱལ་གྱིས་འུར་གྱི་ལེ་ཡར་ལ་ཕེབས་པ་ན། ཕལ་ཆེར་
གྱིས་སེང་སྟག་གི་གླུ་བཞིན་ར་ལོ་སྟོན་པའི་རུ་རྗེས་སུ་འབྱོན་དགོས་དགོངས།།
སྐབས་དེར་འགོགས་བཟའ་དེ་འབྲི་རྗེས་སུ་བརྒྱུགས་ནའང་གར་སོང་ཆ་མ་འཚལ།
འབྲི་བསྐྱུར་ཏེ་འདུག་བསམས་ཀྱང་ས་སྟོང་ཡིན་པས་འདུག་མ་ནུས་སོ། །དེ་ནས་
ཁོ་མོ་ཡིད་སྐྱོ་སྟེ་མིག་ནས་མཆི་མ་འཐོར་བཞིན་ངལ་གསོས་ཏེ་གཉིད་ལོག་པ་རེད།
དེ་ཚེ་ རྨི་ལམ་དུ་བུ་ཆུང་ཆུ་དར་གྱི་གོས་གྱོན་པ་ཞིག་གིས། གཡུ་ཟོ་འོ་མས་བཀང་བ་
ཞིག་སྤྲད། འདི་ཨ་ཆེ་ནས་བསྐུར་བ་ཡིན། ད་ཁྱོད་འབྲིའི་རྗེས་བཞིན་རྒྱུགས་
ཤིག མི་ཡུལ་དུ་འཁྱར་བས་འགྲོ་དོན་བྱེད་པའི་དུས་ལ་བབས་པ་ཡིན་ཟེར་དང་
གཉིད་སད། བུ་ཆུང་ནི་གར་སོང་མི་འདུག གཡུ་ཟོ་འོ་མས་བཀང་བ་དེ་གམ་དུ་
ཡོད་པ་རེད། ཕ་མིང་གི་སྐོམ་སེལ་ཡིན་པ་ཤེས་ནས་འཐུང་བཞིན་འབྲི་རྗེས་དེད།
ནས་འགོགས་ཡུལ་དར་གྱི་ལུང་མདོར་སླེབས་ཤིང་། གླིང་དམག་དང་དུས་བཏབ་



པ་བཞིན་དེར་འཛོམས་པ། གླིང་དམག་རྣམས་ཀྱིས་བལྟས་ཏེ་བུ་མོ་མཛེས་མ་ཡིད་
དུ་འོང་བ། ལང་ཚོ་མཚོ་ཁའི་པདྨ་འདྲ་བ། མིག་ཁྲ་ཆུང་བུང་བ་འཁོར་འདྲ།
ལུས་ཚིགས་དྲུག་སྤྲུག་མ་སྐྱེས་འདྲ། སྐུ་འཇམ་མཉེན་རྒྱ་དར་དཀར་པོ། སྒྲ་ལྷུང་
ལོ་དར་སྐུད་གཤིབས་འདྲ། ལྟ་བའི་ཆོག་མི་ཤེས་པའི་བུ་མོ་ཞིག་ཡོད་པ་ཀུན་གྱིས་
མཐོང་ངོ༌། །དེའི་ཚེ་གདོང་མ་བཞིའི་ཁྲོ་ཐུང་རྒྱལ་པོ་ན་རེ། ། ཡཱ་པ་རིའི་བུ་མོ་
ཁྲུ་རིས་མ། ། གླིང་དམག་འདི་དང་ཐུག་ལུགས་ལ། །དཔྱད་ན་འདྲ་མ་འདི་
འདྲ་གདའ། །ཁྱོད་མ་བསྒྲིགས་རྟེན་འབྲེལ་རང་འགྲིགས་རེད། །མ་བོས་
ནོར་གཡང་རང་འཁོར་རེད་ཅེས་པས་དཔེ་བཞིན། ། གླིང་དཀར་པོའི་ཕུ་ནུའི་
ལས་དམག་འདི། །དགྲ་འགོགས་སྡེའི་སྟེང་ལ་འགྲོ་རྒྱུ་ཡིན། །ཇུས་རྒྱལ་ཁ་
ལོན་པའི་ཐབས་མཁས་མཛོད། ཁྱོད་བུ་མོའི་ལོ་རྒྱུས་ཇི་འདྲ་ཡིན། །ཁ་ཁོག་
མ་འཛིན་དྲང་བོར་ཤོད་ཅེས་བཤད། དེ་ནས་བུ་མོ་དེའི་བསམ་པར་འདི་བཤད་
འདི་གསང་གི་བསམ་ཚུལ་མེད་པར་བྱས། ཅི་བྱུང་སྔོན་གྱི་ལས་ལ་ཐུག་དགོངས་
ནས། བུ་མོ་དེས་ཁུ་བྱུག་ལྡེམ་གླུའི་ངག་རྟ་ལ་དྲངས་ནས་གླུ་འདི་ལྟར་བླངས་
གླུ་ཨ «། གླུ་ཐ་ལ་ལ་མོ་ཐ་ལ་ལེན། །
སྐྱབས་དཀོན་མཆོག་གསུམ་ལ་ པ། སོལ་བ་འདེབས།
སྐུ་གཟི་བྱིན་འཁྱུགས་སེ་ཀླུ་སྣ་དྲོངས། །
གསུང་ཚངས་དབྱངས་བདེན་ཚིག་འགྲུབ་པར་ཤོག།
ཐུགས་མཁྱེན་པའི་གཇིགས་པ་བྱིན་གྱིས་རློབས། ། ས་
སུ་འདི་ ཡི <། ས་འ གོགས་ཡུལ་དར་གྱི་ར་བ་རེད། །
ང་འདྲའིx། བག་ཆགས་སྒྲིབ་པས་མ་གོས་དུས། |



ཡེ་ཤེས་མཁའ་འགྲོའི་སྐྱེས་པ་ཡིན། །
སྐྱེས་པ་འདི་ཡི་གོང་རོལ་ལ། །་
ས་སྐྱིད་པོ་མ་དྲོས་ཀླུ་ཡུལ་ནས། །
ཀླུ་གཙུག་ལ་རིན་ཆེན་སྲས་མོ་ཡིན། །
ང་སྲས་མོ་གསུམ་གྱི་ཆུང་ངུ་ཡིན། །
ད་རྨད་བྱུང་གླུ་མོ་མཛེས་སྡུག་ཟེར། །
ལྷ་ཨོ་རྒྱན་པདྨའི་དབང་ཡོན་ཡིན། །
འགོགས་ར་ལོ ཚང་ལ་གནང་བ་རེད། །
ཚེ་གནང་མ་རེད་གནས་སྐབས་ཡིན། །
ནམ་དགོས་བདག་པོར་སྤྲོད་དགོས་གསུངས། །
ད་ར་ལོ་སྟོན་པའི་བཙུན་མོ་བྱས། །
ད་ཆ་འགོགས་སྡེ་རུ་ཞོགས་བརྒྱབ། །
རུ་གར་སོང་ས་ཆ་ཤེས་ལེ་མིན། །
ས་མཐའ་མེད་བྱུང་ཡུལ་འགྲོ་བ་ཟེར། །
ང་བུ་མོའི་ཀླུ་ཟོག་འབྲི་མོ་གཅིག །
ཀླུ་སྦྲ་མཐིང་ཤོག་གུང་དགུ་གཉིས། །
ཀླུའི་གསེར་འབུམ་པོ་ཏི་བཅུ་གཉིས་གསུམ། །
རྟ་དྲེལ་ཁལ་མའི་མ་ཐིག་པས།།་
འབྲི་མོར་བཀལ་བས་ཐེག་ཙམ་བྱུང༌། །
སྡེ་ཆེན་པོ་མཆན་འགྲོས་བྱས་པས་སྐབས། །
ཀླུ་ཐོག་འབྲི་མོ་ཕྱིར་ལ་ཤོར། །



ད་བུ་མོ་མིན་པའི་མ་མཐོང་བས། །
མ་གྲོགས་མེད་གཅིག་པུས་འབྲི་རྗེས་དེད། །
ཕ་གཙུག་ལས་བྱིན་པའི་ནོར་བུ་དེ། །
མོའི་ཁོང་གི་སྙིང་དང་ཁྱད་པར་མེད། །
འབྲི་ཐག་ཉེ་ཞིག་ནས་ཨེ་ཟིན་སྙམ། །
རྟ་འདོ་བའི་གོང་ནས་ས་ལ་བབས། །
ང་རྟ་མེད་རྐང་ཐང་འབྲི་རྗེས་བརྒྱུགས། །
འབྲི་མ་ཟིན་ལམ་ནོར་འདི་འདྲར་འཁྱམས། །
འདི་ལྷས་ཁྲིད་ཡིན་ན་ཐུགས་རྗེས་ཟུངས། །
ད་འདྲེས་ཁྲིད་ཡིན་ན་བཤོལ་ཐབས་མེད། །
འཇིག་རྟེན་གནའ་མའི་གཏམ་དཔེ་ལ། །
ཕ་མ་ཚེ་རོགས་འདུག་གནས་གསུམ། །
ཚེ་སྔོན་ཐོད་པའི་ཁ་ཡིག་ཡིན། །
སྐྱིད་སྡུག་ལེགས་ཉེས་བཟང་ངན་གསུམ། །
དབང་ཐང་རི་མོ་གར་བྲིས་ཡིན། །
གནའ་མིའི་གཏམ་ལ་འདི་འདྲ་ཡོད། །
བན་སེར་མོ་གོས་ཀྱི་ཆོས་གོས་ཅན། །
ནང་རང་སེམས་གཞི་རྩ་མ་ཆོད་ན། །
ཕྱི་ངུར་ སྒྲིག་ངང་བའི་སྒྲོ་མདངས་རེད། །
དུས་རྒྱུན་དུ་ཚུལ་ཁྲིམས་བསྲུང་བ་གཅེས། །
དཀོར་ནག་པོ་དམྱལ་བའི་གཏིང་རྡོ་ཡིན། ]



རང་འཆི་ཁར་འགྱོད་ཚེ་འཕྱི་བ་ཡིན། །
གོང་དཔོན་པོ་གསེར་ ཁྲིར་བཞུགས་བའི་ཚེ། །
ཁྲིམས་ཉེ་རིང་མེད་པར་མ་བསྐྱངས་ན། །
བློན་འཁོར་འབངས་གཡོ་སྒྱུའི་འོག་ཏུ་ཚུད། །
ཐོབ་གོ་ས་མི་བརྟན་ལྷུང་ཞེན་འདྲ། །
ལས་བདེན་འཛིན་ནོར་བའི་བྱ་སྤྱོད་དེ། །
རྗེས་རང་ཐོག་སྨིན་དུས་འགྱོད་པ་ཆེ། །
མ་བུ་མོ་གསེར་གཡུའི་རྒྱན་ཆ་ཅན། །
གནས་མི་ཁའི་རང་བདག་མ་ཤེས་ན། །
ཕྱི་ཁ་མཁས་རྫུན་གྱི་འཁོར་ལོ་རེད། །
ལུས་མི་བདེ་སྡིག་པའི་ཁུར་བོ་ཁུར། །
རྒས་རང་སྒོར་འཁོར་ན་མཚང་རེ་ཆེ། །
དེ་ཟེར་པས་གནའ་མིའི་གཏམ་ལ་གྲགས། །
རྗེ་བླ་མ་ཨོ་རྒྱན་པདྨ་དེས། །
སྨན་ཀླུ་མོ་ང་ལ་ད གོས་ཞེས་གསུངས། །
ཕ་གཙུག་ལས་མི་འབུལ་ཀ་མེད་བྱས། །
ང་ཀླུ་མོ་པ་དང་ཁ་བྲལ་ན། །
ལྷ་བླ་མའི་གསུངས་བཟང་སྟོང་བ་རེད།།
ཚིག་ཅི་བཤད་དྲང་གཏམ་མདའ་བཞིན་ཡིན། །
ང་རང་ཡུལ་འགྲོ་བ་ཕན་ཆད་ལས། །
ས་གར་འགྲོ་འདི་འགྲོ་ང་ལ་མེད། །



ཨ་ལ་རྩེ་མཚར་ཀུ་རེ་ཡིན།།
ང་ད་ནིང་ཉི་མའི་སྔ་རོལ་ལ། །
གཉིད་མ་སད་ང་འི་སྣང་བ་ལ། །
བུ་ཆུང་གཡུ་ཡི་ཟུར་ཕུད་ཅན། །
ཆུ་དར་སྔོན་པོའི་གོས་གྱོན་ཏེ། །
རིན་ཆེན་གཡུ་ཡི་ཟོ་བ་ལ། །
སྐོམ་སེལ་འོ་མས་བཀང་སྟེ་ཕྱིན། །
བུ་མོ་འབྲི་རྗེས་རྒྱུགས་ཤིག་དང༌། །
ལྷ་པདྨའི་ཁྲིད་དོན་འགྲུབ་པོ་གསུངས། །
ཕྱི་རིན་ཆེན་མདངས་འོད་མ་ཉམས་ཡོད། །
ནང་བདུད་རྩིའི་བཏུང་བ་མ་སྐམ་ཡོད། །
ད་མ་འ དུག་འབྲི་མོ་ཚུར་ལ་རྒྱོབ། །
ལུས་མ་ཞིག་བར་དུ་འབྲི་རྗེས་འགྲོ། །
ལུས་ཞིག་ནས་འགྲོ་དོན་བསྒྲུབ་རྒྱུ་བྱེད། །
ང་བུ་མོས་རང་བློ་ཁེར་ཆོད་མིན། །
གཏམ་གོ་ན། མ་གོ་གླུ་ལ་བསྐྱར་ལེན་མེད། །
ཁྱོད་གླིང་དམག་ཡིད་ལ་དེ་ལྟར་ཟུངས། །
ཞེས་པས་འབྲི་རྗེས་ལ་འགྲོ་རྩིས་ཞེ་ཐག་པ་ནས་ཡོད་པར། དེ་ཚེ་གླིང་སྤྱི་དཔོན་ན་
རེ། གླིང་དཀར་ཇག་དོན་འགྲུབ་ནས་ཡོང་། རྟིང་མ་དེ་ལྷག་བྱུང་རྒྱུ་མེད།
དཔའ་སེང་སྟག་གི་བདེན་ཚིག་འགྲུབ་ནས་བྱུང༌། ལྷ་གོང་མའི་དངོས་གྲུབ་
གནང་ནས་བྱུང་། ད་གླིང་དཀར་སྟོད་དུ་ལོག་ན་ཆོག གཏམ་སྙན་པོས་འཛམ་



གླིང་ཁྱབ་པ་ཡིན་གསུངས་པ་དང་། སེང་བློན་གྱིས་དེ་རིང་གི་ གཏང་ཆོད་པ་དེ་ཨ་
ཁུས་ང་ལ་མོ་ཡོན་དུ་ཕུལ་བ་ཡིན་པས་ང་ལ་དབང་ཟེར། ཁྲོ་ཐུང་ན་རེ། བུ་
མོ་དེ་ཐོག་མར་ངས་མཐོང་བ་ཡིན། ས་སྟོང་ནས་བརྙེད་པ་ལ་རྙིང་མའི་སྲོལ་
མེད། བུ་མོ་དེ་ང་ལ་ད་བང་ཟེར། དེ་ནས་གཟུ་ཆེན་ཝེར་མའི་ལྷ་དར་
གྱིས། འདིར་ར་ལོ་སྟོན་པའི་ཕུག་ནོར་ཡིན་གཤིས། རྙིང་མ་དབང་ཐང་གིས་
ཆོད་པ་ཟེར་བ་དེ་ཡིན། སེང་བློན་ལ་བདེན་ཡོད། ཚིག་ཁ་ཤོར་ རྟ་ཡིས་མི་ཆོད།
མདའ་ཤོར་ལག་པས་མི་ཟིན་ཟེར་བའི་དཔེ་དེ་རེད་མོད། འོན་ཀྱང་ཀླུ་འབུམ་པོ་
ཏི་བཅུ་གཉིས་དང་། ཀླུ་སྒྲ་མཐིང་ཤོག་གུང་དགུ་གཉིས་གླིང་དཀར་པོའི་སྤྱི་ནོར་
དུ་བཞག བུ་མོ་དང་འབྲི་མོ་གཉིས་ཨ་ཁུས་མོ་ཡོན་དུ་སྤྲ ད་པས་སེང་བློན་ལ་དབང་
རྒྱུ་བྱོས་ཟེར། ཕུ་ན་ཐམས་ཅད་ཀྱིས་དེ་ལྟར་ལེགས་ཞེས་ཞལ་མཐུན་ནོ། །ཁྲོ་
ཐུང་གི་ཅི་བྱེད་བསམ་ཐོག་ཏུ་མ་བྱུང༌། དེ་ནས་བུ་མོ་རྟ་ལ་སྐྱོན་བསམ་ནའང་སྒྲ་
མེད་པས་ཅི་བྱེད་ཟེར་བ་དང་། དེ་ཚེ་བུ་མོ་ན་རེ། མོ་སྔ་ལོའི་དབྱར་ཁ་སྐྱོ་སངས་
མ་འོངས་དུས། ཕ་ཀའི་བྲག་དཀར་གྱི་ནང་ནས་བུ་ཆུང་ཞིག་གིས་ གསེར་ སྒྲ་
གཡུའི་སྲབ་རྨེད་ཅན་ཞིག་བྱིན་ཏེ། ཁྱོད་ཀྱིས་འདི་གང་དུ་མ་ཁྱེར། སུ་ལ་ཡང་མ་
སྟོན། མཁོ་བའི་དུས་ཤིག་ཡོད། དེའི་བར་འ དིར་ཞོག་དང་ངས་ཀྱང་སྲུང་ན་
ཆོག་ཟེར། བྲག་ཟུར་གྱི་ཕུག་པའི་ནང་དུ་བཞག་པ་ཡིན། ད་བར་དུ་བརྗེད་སོང་
ཟེར།་དེ་ཨེ་ཡོད། མོ་སོང་ནས་བལྟ་ཟེར་བས་སོང་ནས་བལྟས་ཚེ། སྒྲ་དེ་
ལུགས་སུ་ཡོད་པས་སྲས་མོ་དང་གླིང་དམག་རྣམས་ཀྱང་དགའ་སྤྲོ་ཚད་མེད་སྐྱེས ་ ༌
སོ། དེ་ནས་ཕུ་ནུ་རྣམས་ཀྱིས་ཀི་བསྭོ་ལྷ་འབོད་བྱས་ཏེ་རིམ་པ་བཞིན་གཤར་
ནས་གླིང་ཡུལ་དུ་བྱོན། བུ་མོ་རྒྱ་བཟའི་སྦྲ་ནང་དུ་ཐོན་མ་ཐག་ཁྱིམ་འོད་ཀྱིས་ཁྱབ་
ཏེ། བུ་མོའི་མཚར་སྡུག་དང་། རྟེན་འབྲེལ་སོགས་གང་ཅིར་བལྟོས་ན་རྒྱ་བཟའ་



རང་གི་གོང་ནོན་ཞིག་འོང་ངེས་བསམས་ནས་ཕྲག་དོག་ཅུང་སྐྱེས་ཏེ། སྤྱི་དཔོན་གྱི་
བསམ་པར། རྒྱ་བཟའི་སེམས་ཁུང་ཧ་ཅང་དོག་ཆེ་བས་ལན། བུ་མོ་འདི་དང་
ལྷན་ཏུ་འདུག་ཐབས་བྱུང་ན། ལྷ་དང་བླ་མའི་ལུང་བསྟན། མ་དང་མཁའ་
འགྲོའི་རྨི་ལྟས་སོགས་སུ་བརྟགས་ན། མ་འོངས་སུ་ལྷ་ཕྲུག་ཞིག་གླིང་ནས་འཁྲུངས་
རྒྱུ་ཡིན་པ་གོར་མ་ཆག བུ་དེའི་མ་ནི་ཀླུ་མོ་འདི་ཡིན་པར་ངེས། དེ་དང་ཞལ་
དཀར་གཉིས་ཁྱིམ་གཅིག་ཏུ་འ དུག་ཐབས་བྱུང་ན། གཉིས་ཀའི་སྐུ་ཚེ་མཐར་ཕྱིན་
པའི་རྟེན་འབྲེལ་ཡོད་ཅིང་། འདི་གཉིས་སོ་སོར་བྱས་ན་ཞལ་དཀར་གྱི་སྐུ་ཚེ་ནི་
མཐར་མེ་ཕྱིན་སྙམ་མོད། འོན་ཀྱང་དེ་ལྟར་བཤད་མ་སྤོབས་པ་རེད། མ་ཆོད་
རྙིང་མའི་གཏང་རག་དང༌། མ་སྐྱེས་བུ་ལ་མིང་འ དོགས་ཤིག་བྱས་ན་དོན་མེད། །
ཅེས་རེ་ཞིག་བཏང་སྙོམས་སུ་བཞག་མཐར་རྒྱ་བཟའ་དབང་ཆེ་བས་ལྷན་ཏུ་མི་
འདུག་ཅེས་པས་སོ་སོར་མི་བྱེད་ཀ་མེད་བྱུང༌། བུ་མོའི་གླུ་སྒྲ་ནི་རེ་ཞིག་སྤྱི་རྒྱུར་མོང་
བས། སེང་བློན་གྱིས་སྨྲ་ཆུང་ཡིད་དུ་འོང་བ་དང༌། ཀ་ཅ་སོགས་གཙང་དག་ཅི་
དགོས་ཤིག་བྱིན། གླུ་འཐོག་འ བྲི་མོ་ནི་མོ་རང་མ་གཏོགས་སུ་ལའང་འོ་མ་མི་སྟེར་
བས་དེ་མོ་རང་གི་བདག་རྒྱུ་བྱས། མོ་ནི་ཡེ་ཤེས་ཀྱི་མཁའ་འགྲོ་མ་ཡིན་པས། ཇི་
ལྟར་བྱས་ཀྱང་བདེ་བ་ལས་མེད་སྙམ་སྟེ། སྤྱི་ད་པོན་ནས་དེ་བཞིན་ཐག་ཆོད་བྱས།
རྒྱ་བཟའ་ཚང་གི་སྒྲའི་ལྟག་འོག་ལས་གཞན་དུ་མི་འགྲོ་རྒྱུ། སེང་བློན་གྱིས་ཀྱང་སྔར་
བཞིན་བཟའ་འབྲེལ་བྱས་ཏེ་གནས་རྒྱུ་ལས། རྒྱ་བཟའ་ཚང་གི་ནོར་གཞིས་ལ་
དབང་མེད་བྱས། གཞན་རྟ་ནོར་སོགས་ལས་རྒྱ་བཟའ་རང་གི་སེམས་ནས་ཅི་
ལོངས་ཤིག་སྟེར་རྒྱུ་ཞེས་གཟུ་འཕངས་ནས་སོ་སོར་བྱས། དེ་ནས་རྒྱ་བཟས་རྒོད་
མ་གཅིག མ་མོ་གཅིག འབྲི་མོ་གཅིག ར་མ་གཅིག་བཅས་བཞི་བྱིན། དེ་བུ་
མོས་གཞི་ཟིན་པའི་རྟེན་འབྲེལ་དུ་གཡང་གི་ར་བ་སྒོ་བཞི་ཟེར་བའི་གཏམ་ དེ་ནས་་་
38



བྱུང་བ་ཡིན།
དེ་ནས་བུ་མོ་དེའི་མིང་ལ་འགོགས་བཟའ་ལྷ་དཀར་བཏགས། ཕལ ཆེར་
གྱིས་འགོགས་མོ་ཟེར། བུ་མོའི་སྦྲ་ཆུང་གི་མིང་ལ། སྤྲེའུ་ཚེ་བསེ་ར་ཨ་དོམ་ཞིས་
མིང་ཆགས་ཏེ། སྤྱིར་འགོགས་མོས་གཞིས་ཁྱིམ་བཟུང་ཚུལ་ལ་འདྲ་མིན་སྣ་ཚོགས་
བཤད་ཚུལ་ཡོད་མོད། འོན་ཀྱང་ཡིག་ཚོགས་མང་དུ་དོགས་པས་མ་བྲིས། དེ་
ནས་ཉིན་ཞིག་བུ་མོ་དེ་མཚོ་ཁ་ན་སྐྱོ་སངས་བྱེད་སྐབས། མཚོ་དེའང་དྭངས་ལ་
བསིལ་བར། རླབས་ཕྲེང་དལ་བར་རྒྱུ་བའི་ལྷུང་སྒྲ་དང༌། མཛེས་སྡུག་མེ་ཏོག་
སྣ་ཚོགས་ཚར་དུ་དངར་བའི་ཉམས་མཚར་ཞིང༌། བར་དུ་ཀླུ་ཡུལ་དྲན་ཅིང༌།
ཀླུ་ཡུལ་གྱི་ལོངས་སྤྱོད་དང༌། ཕ་མ་ཉེ་འབྲེལ་སོགས་ཡིད་ངོར་ཤར་བས། གླུ་
འབོད་སྐྱོ་གླུ་འདི་ཆུ་བོ་དལ་འབེབས་ཀྱི་རྟ་ལ་དྲངས་ནས་འདི་ལྟར་བླངས་སོ། །
གླུ་ཨ་ལ་ལ་མོ ། གླུ་ཐ་ལ་ལ་མོ། །
གླུ་རེ་རེ་མི་ལེན་ཀ་མེད་རེད། ། ཕྱི་
གླུ་རེ་རེ་མི་ལེན་ཚོད་མེད་རེད། །
སྐྱིད་ན་ཁ་མཚར་སྐྱིད་གླུ་རེད། །
སྡུག་ན་རང་སེམས་གསོ་གླུ་རེད། །
སྐྱབས་བླ་མ་ཡིད་དམ་དཀོན་མཆོག་གསུམ། །
མི་འབྲལ་སྤྱི་བོའི་རྒྱན་དུ་བཞུ གས། །
ས་སྐྱིད་སོས་ཡག་གི་ཁ་མདོ་རེད། །
ང་ཀླུ་མོ་ཡག་མ་མཛེས་སྡུག་ཟེར། །
ཆབ་སྔོན་མོ་དལ་འགྲོ་སྙན་སྒྲ་ཅན། །
ཀླུ་གཙུག་ལའི་ཐང་ཆེན་ཡིན་པ་འདྲ། །



དེ་ཉོན་ད་ང་འདྲ་མ་འདི་འདྲ་ཡོད། །
དགུང་ཨ་སྔོན་མཐའ་མེད་མུན་གླིང་ལ། །
སེར་གྱི་ལེ་ཉི་མས་ཕྱོགས་ཀུན་ཁྱབ། །
ཡུལ་གླིང་བཞི་སྣང་བས་བདེ་ལ་བཀོད། །
མཐོ་ཉི་ཟླ་རང་ས་རང་འཁོར་རེད། །
གཉེན་ཉེ་འབྲེལ་སྐྱིད་སྟོན་འབྲལ་མེད་རེད།
བར་མི་ཡུལ་སྐྱིད་ཀྱི་སྣང་བ་ལ། །
གོང་དཔོན་པོས་ཚབ་འབངས་བདེ་ལ་བཀོད། །
ཁྲིམས་ལས་ཀའི་ཁ་ལོ་རློན་གྱིས་བསྒྱུར། །
དཔོན་རིན་ཆེན་གསེར་ ཁྲིར་རང་བདག་བྱས། །
གཉེན་ཉེ་དུས་གུས་བཀུར་འབྲལ་མེད་རེད། །
འོག་ཀླུ་རྗེའི་སྲས་མོ་མི་ཡུལ་ཡོད། །
བོད་སྒང་བའི་འགྲོ་དོན་བསྒྲུབ་པ་ལ། །
ཀླུ་རྗེའི་སྲས་མོ་བབས་ལེ་ཟེར། །
ང་བདག་མེད་ཐང་སྟོང་ཁྱི་ཁྱམས་འདྲ། །
རྒྱབ་ལ་མིང་མཚོ་གཏིང་རྡོ་བ་རེད། །
དེ་བསམ་ན་གདུང་བས་མཆི་མ་འཐོར། །
ཕ་བླ་མས་ཆོས་གསུངས་རྣམ་དག་རེད། །
ནོ ར་མི་རྟག་རྩྭ་མདོའི་ཟིལ་བ་གསུངས། ། ན་
གྲོགས་མི་རྟག་ཚོང་འདུས་མགྲོན་པོ་གསུངས། །
ཚེ་མི་རྟག་གློག་གི་སྨྱོས་གར་ གསུངས། །



གསུང་དང་མཛད་པ་མཐུན་པ་མིན། །
ཐུགས་དགྱེས་མིན་འབུལ་བའི་ཆེ་ཆུང་རེད། །
བཀའ་བཀྱོན་མིན་ངོ་མོའི་མཐོ་དམན་རེད། །
རྒྱུ་ནོར་རྫས་རང་གིས་སྤྱད་པ་ལ། །
ཕྱག་སེར་སྣའི་མདུད་པ་དམ་ལུགས་ལྟོས། །
གོང་དཔོན་པོའི་ཁྲིམས་ལུགས་དྲང་དགོས་ཞེས། །
འོག་ཆབ་འབངས་སྐྱིད་ལ་འགོད་དགོས་གསུངས། །
རྒྱུ་ལྐོག་དངུལ་མ་ཟ་དུག་ལྟར་འཛེམས། །
ལས་བདེན་རྫུན་སྲུང་ལ་ཚད་འདྲ་གསུངས། །
གསུངས་དང་མཛད་པ་གཅིག་མཐུན་མིན། །
སྡུག་མུ་ གེ་མངའ་འབངས་མགོ་ལ་འཕངས། །
རྒྱུ་ཡོད་ན་ཆད་བའི་འཁོར་ལོ་འབྲི། །
ནོར་སྨྲར་མོ་ལྐོག་བརྫངས་བྱེད་ནུས་ན། །
མི་ཉེས་ཅན་ ཁྲིམས་ནས་ཐ ར་ལུགས་ལྟོས། །
ཕ་གཙུག་ལས་ཅི་གསུང་སེམས་ན་གསལ། །
སྨན་སྤུན་གསུམ་སྙིང་དང་འདྲ་ལེ་གསུངས། །
ཐག་ཉེ་རིང་མེད་པར་འོང་བ་གསུངས། །
ཁྱོད་བུ་མོ་སྐྱིད་ལ་བཀོད་ལ་ གསུངས། །
དྲིན་ཕ་ལོ་གཏམ་ཐོག་ཡོད་ལེ་མིན། །
པ་གཙུག་ལའི་བརྗེད་ནས་ལོ་གསུམ་རེད། །
ངས་གླུ་སྐད་མ་གོ་ལོ་གསུམ་རེད། །



སྟེང་མི་ཡུལ་ཆ་མེད་རྒྱུས་མེད་རེད། །
ང་ཀླུ་མོ་མགོན་མེད་སྐྱབས་མེད་རེད། །
དེ་མེ་གོ་གཙང་རྒྱལ་གསེར་ཆབ་ལོ། །
དགུང་ཨ་སྔོན་མཐའ་ལ་གར་ཁྱབ་མེད། །
རྗེ་བླ་མའི་ཐུགས་དང་གཅིག་ལ་ཟེར། །
དེ་ཡིན་ཕྱིན་ཞུ་རྒྱུ་འདི་འདྲ་ཡོད། །
པ་བླ་མ་བཟང་པོའི་ཐུགས་དགོངས་ན། །
བཀའ་མདོ་རྒྱུད་འོ་མའི་རྒྱ་མཚོ་ ལས། །
ཆོས་ལྟ་སྒོམ་མར་གྱི་སྙིང་ཁུ་ལེན། །
དེའི་ཞོར་དུ་འགྲོ་ལ་ལམ་སྟོན་མཛད། །
ཕ་བླ་མ་བཟང་བོའི་མཛད་སྤྱོད་རེད།།
རྗེ་ད པོན་བཟང་བོའི་མཛད་སྤྱོད་ནི། །
ཐུགས་བྱམས་པས་ཆབ་འབངས་བུ་བཞིན་སྐྱོང༌། །
ཁྲིམས་ཉེ་རིང་མེད་པར་དྲང་ཐག་བཅད། །
སྡེ་མངའ་འབངས་སྡུག་མེད་སྐྱིད་ལ་བཀོད། །
དེ་དཔོན་ཤེས་རྒྱ་ཅན་གྱི་མཛད་སྤྱོད་རེད། །
འགྲོ་དོན་བྱེད་ལུགས་དེ་ལྟར་རེད། །
སྡེ་གང་དང་གང་དུ་བསྡད་ན་ཡང་། །
གོང་དཔོན་པོ་མེད་ན་སྐྱོབས་མི་མེད། །
ཚེ་ཕྱི་མའི་ཐར་བའི་ལམ་སྣ་དེ། །
ཕ་བླ་མ་མེད་ན་འདྲེན་མི་མེད། །



ངའི་རང་ལུས་འདོམ་གང་ལུས་རྟེན་འདི། །
ཡུལ་ཕ་མ་མེད་ན་བད་ག་མི་མེད། །
ཡང་དག་གཏམ་གྱི་སྙིང་བོ་ལ། །
རྗེ་བླ་མས་མཁྱེན་ན་ཐུགས་རྗེས་ཟུངས། །
ཡུལ་ཕ་མས་ཤེས་ན་རོགས་རམ་མཛོད། །
དེ་མེད་པའི་ཉི་མ་ཕྱིན་ཚད་ནས། །
ང་བུ་མོས་རང་མགོ་ཅི་ཐོན་བྱེད། །
ད་སྔ་ཉི་མ་ཕན་ཆོད་ལ། །
བླ་མའི་གསུངས་དང་ལུང་བསྟན་གཉིས། །
ཚིག་ཟུར་ཉམས་པར་སེམས་ན་མེད། །
གླུ་འཁྲུལ་བར་སོང་ན་མཐོལ་ལོ་བཤགས། །
ངག་འཁྱལ་བར་བྱུང་ན་བཟོད་པར་གསོལ། །
ཞེས་སེམས་ཧ་ཅང་སྐྱོ་སྟེ་མིག་མཆི་མས་གང་ཞིང་བསྡད་པ་ན། དེ་མ་ཐག་ཡབ་
ཀླུ་རྒྱལ་གཙུག་ལ་རིན་ཆེན་མི་སྔོན་རྟ་སྔོན་ཅན་དུ་སྤྲུལ་ནས་མཚོ་ནང་ནས་ཡར་བུ་་་་
མོའི་གམ་དུ་བྱུང་སྟེ། བུ་མོ་ཁྱོད་ཀྱིས་ཡུས་མ་ཆེ། ང་དང་བླ་མས་ཐུགས་ལ་མ་
བཟུང་བ་མིན། ད་ཡང་ཁྱོད་ལ་སེམས་འཕྲེང་ཆེ་སྟེ། ཁྱོད་བརྗེད་ག་ལ་སྲིད།
འོན་ཀྱང་ལོ་རྒྱུས་འདི་ལྟར་ཡོད་ཅེས་གླུ་འདིx།།
ཨ་ལx། ཐ་ལx། ས་འདི་ཀླུ་ཡི་ཆུ་མཛོད་རེད། །
ང་འདྲའི x། ང་ཀླུ་རྒྱལ་གཙུག་ལ་རིན་ཆེན་ཡིན། །
མཐོ་ནམ་མཁའི་རྒྱན་ཆ་ཉི་ཟླ་ དེས། །
གླིང་བཞི་སྣང་བས་ཁྱབ་པ་རེད། །



དེ་དོན་མེད་ཆད་པ་གཅོད་མི་ལ། །
གཟའ་སྒྲ་གཅན་གཏུམ་པོ་མཇུག་རིང་ཡོད། །
དེ་མ་ཤེས་སྐྱིད་པོ་ཡོང་འདོད་སྙམ། །
གོང་དཔོན་པོ་གསེར་ཁྲིའི་བདག་པོ་རེད། །
བློན་ཉེ་འབྲེལ་འབངས་ཀྱིས་རྟག་ཏུ་བཀུར། །
འོག་མངའ་འབངས་ཁྱི་སྤྲང་མ་བདེ་ན། །
རང་མི་བདེ་འདྲ་བའི་སྡུག་བསྔལ་ཡོད། །
ཕ་བླ་མ་མཁས་བཙུན་བཟང་པོ་ཡི། །
ལས་ཅི་མཛད་སེམས་ཅན་ལས་དོན་ཡིན། །
གོང་དཔོན་པོ་དབང་ཐང་དར་བའི་སྐབས། །
ཁྲིམས་ཅི་བཅད་འ བངས་སྡེའི་ལས་དོན་ཡིན། །
དེ་ཨེ་གོ་བུ་མོ་སྙིང་སྡུག་མ། །
གནའ་མིའི་གཏམ་ལ་འདི་འདྲ་གྲགས། །
དགུང་ཨ་སྔོན་འགྲིམ་པའི་ཉི་ཟླ་གཉིས། །
ཉི་མས་གླིང་བཞི་གསལ་བ་རེད། །
ཟླ་བས་མུན་པ་སེལ་བ་རེད། །
དེ་ཉི་ཟླ་རང་གི་བསྐོས་ཐང་རེད། །
ས་དོག་མོར་ཆགས་པའི་རྫ་སྤང་གཉིས། །
སྤང་སེར་པོ་དབྱར་སྟོན་བརྗེ་རེས་ཡོད། །
རྫ་བྲག་ལ་ཁ་མདོག་བརྗེ ས་མེད་རེད། །
དེ་རྫ་སྤང་རང་གི་བསྐོས་ཐང་རེད། །



ཀླུ་གཙུག་ལ་སྙིང་འདྲའི་ནུས་མོ་གསུམ། །
ཆུང་བ་ཟླ་མས་མངགས་དགོས་གསུངས།།
གཞན་གཉིས་ཡུལ་ནས་འདུག་དགོས་ཟེར། །
ཕ་གཙུག་ལས་འདི་སྟེར་ཞུས་པ་མིན། །
དེ་བུ་མོ་རང་རང་ལས་དབང་རེད། །
དེ་འདྲ་མའི་གཏམ་ལ་འདི་འདྲ་ཡོད། །
བན་སེར་མོ་དར་གྱི་ཆོས་གོས་ཅན། །
ཁ་ཟ་སྐྱིད་རྒྱལ་ཁམས་ཟས་ཕུད་རེད། །
གད་ ན་འ དུག་སྐྱིད་གསེར་ ཁྲིའི་གོང་རོལ་རེད། །
དེ་མི་བདེ་སྡུག་བསྔལ་ཆེ་བར་འདོད། །
བདེ་ཐག་ཆོད་འཁོར་བར་ལོག་ན་སྙམ། །
དེ་སྐྱིད་སྡུག་ནོར་བའི་ཀླད་པ་འཁྲུལ། །
སྟག་ཤར་བ་དུག་གི་འཁོར་གསུམ་ཅན། ། ས་
རྒྱུ་ནོར་རྫས་ཕ་མས་བསགས་པ་དང་། །
སྒོ་ཁང་ཞིང་དཔོན་པོའི་བདག་རྐྱེ ན་གཉིས། །
རྒྱུ་མི་རྟག་རྡོ་ཐོག་བ་མོར་བསམས། །
དགའ་ཐག་ཆོད་རྐུན་ཟའི་ར་ཤ་དྲན། །
དེ་འཕྲལ་ཕུགས་ནོ ར་བའི་ཀླད་འཁོར་རེད། །
སྨན་བུ་མོ་གནས་ལ་འགྲོ་དགོས་པ། །
གནས་འདིར་སོང་ལུང་བསྟན་བླ་མས་གསུངས། །
ཅི་དགོས་པའི་ཡོ་བྱད་གཙུག་ལས་སྦྱིན། །



་
སྔོན་སྣ་ས་མཐོང་སྨོན་གླིང་གིས་བྱས། །
མ་རྒྱ་བཟས་ཁྱོད་ནི་མནར་ན་ཡང༌། །
བུ་ཞལ་ལུས་མ་དང་ཁྱད་མེད་བསྐྱངས། །་
དེ་མི་སྐྱིད་སྡུག་གིས་མནན་འདུག་བསམས། །
སྐྱིད་ཐག་ཆོད་ས་མཐར་བྲོས་ན་འདོད། །
སྨན་བུ་མོ་མགོ་ཡང་ཀླད་འཁོར་རེད། །
ཨ་ལ་རྩེན་མཚར་ཀུ་རེ་ཡིན། །
ངའི་ནོར་བུ་བསམ་འཕེལ་དབང་རྒྱལ་འདི། །
ཅི་འདོད་ལོངས་སྤྱོད་ད གོས་དགུ་འབྱུང༌། །
འཛིན་ནུས་པའི་སྲས་ཤིག་མ་བྱུང་ན། །
འདི་ཁྱོད་ཀྱི་ལུས་དང་འབྲལ་མེད་བྱོས། །
ཞེ་མ་རྨོངས་སྙིང་འདྲའི་སྲས་མོ་ལོ། །
ལུས་རིན་ཆེན་གཞལ་མེད་ཁང་བཟང་དབུས། །
རྗེ་འགྲན་མེད་བུ་ཞིག་འཁོར་ལ་ཉེ། །
དེའི་བར་དུ་བླ་མའི་བཀའ་བཞིན་སྒྲུབས། །
ང་ཕ་གཙུག་ལའི་སེམས་ལ་དགའ་སྤྲོ་སྐྱེས། །
ཡུན་མི་རིང་སྐྱིད་འགོ་ཚུགས་ལ་ཡོད། །
གཏམ་གོ་ན་རྣ་བའི་བུ་རམ་བྱོས། །
མ་གོ་གླུ་ལ་འོ ར་ལེན་མེད། །
ཁྱོད་བུ་མོའི་ཡིད་ལ་དེ་ལྟར་ཟུངས། །
ཞེས་གསུངས་ཏེ་ནོ ར་བུ་བྱིན་ནས་ཆུ་ནང་དུ་སོང་ཞིང༌། དེའི་ཚེ་བུ་མོ་ལུས་བདེ་



དྲོད་དང༌། སེམས་རིག་པ་དྭངས་གསལ་གྱིས་གང་སྣང་ཐམས་ཅད་བློས་ཟིལ་གྱིས་
གནོན་ནུས་པའི་བདེ་སྟོང་ངང་དུ་གཉིད་ལོག་པའི་མནལ་ལམ་དུ། སྤྲིན་དཀར་པོ་
ཞིག་ལྷོ་ནུབ་ནས་ཚུར་བྱུང་སྟེ་རང་གི་ཐད་དུ་སླེབས་པ་དང༌། བླ་མ་ཨོ་རྒྱན་པདྨ་
དེས་གསེར་གྱི་རྡོ་རྗེ་རྩེ་ལྔ་བ་ཞིག་བུ་མོའི་སྤྱི་བོར་བཞག་སྟེ། གསུང་ཚངས་བའི་
དབྱངས་ཀྱིས་ལུང་བསྟན་འདི་འདྲ་ཞིག་གནང་བར་གདའ་འོ། །
གླུ་ཨ་ལ «། ཉོན་ཅིག་བུ་མོ་སྐལ་ལྡན་མ། །
བླ་མ་ཡི་དམ་མཁའ་འགྲོ་གསུམ། །
འབྲལ་མེད་སྤྱི་བོའི་རྒྱུན་དུ་སྒོམས། །
བདེ་དང་སྡུག་བསྔལ་བཏང་སྙོམས་གསུམ། །
གོ་ན་སྟོང་བའི་རང་སྣང་ཡིན།།
དགྲ་གཉེན་བར་མར་འཛིན་པའི་སམས། །
ཤེས་ན་ཚོགས་སྡང་རྨོངས་པའི་བློ། །
དེ་ནས་འདྲ་མ་འདི་འདྲ་གདའ། །
སྡུག་བསྔལ་འཁོར་བའི་རྒྱ་མཚོ་འདི། །
སྒྲོལ་བའི་དེད་དཔོན་ཡོད་པས་ན། །
ཐར་ལམ་བགྲོད་ལ་དཀའ་བ་མེད། །
འདིར་སྣང་མི་རྟག་དངོས་པོ་ལ། །
གདམས་པའི་སྙིང་སྟོབས་ཡོད་པས་ན། །
ཅི་བྱས་དམ་པའི་ལྷ་ཆོས་ཡིན། །
ཁྱོད་བུ་མོ་པ་དང་བྲལ་ན་ཡང་། །
བླ་མ་ང་དང་འབྲལ་མ་མྱོང༌། །



ཅི་བྱས་བསམ་དོན་འགྲུབ་པ་ཡིན། །
ད་ལོ་མ་ཡིན་སང་ལོ་ལ། །
སང་ལོའི་དབྱར་ཟླ་འགོ་མ་རུ། །
གཟའ་སྐར་དུས་བཟང་འཛོམ་པའི་དུས། །
རྒྱལ་སྲས་མི་མིན་ལྷ་འུ་ཞིག།
ལུས་སུ་ཞུགས་པའི་དུས་ལ་བབས། །
དེ་མགོ་ནག་ཡོངས་ཀྱི་རྗེ་བོ་ཡིན། །
དེ་ནག་ཕྱོགས་འདུལ་བའི་གཉེན་པོ་ཡིན། །
ཧོར་བདུད་འཇང་གི་ཁ་གནོན་ཡིན། །
རྫོང་ཆེན་བཞི་དང་རྫོང་ཆུང་བརྒྱད། །
མཐའ་ཡི་རྒྱལ་ཁག་བཅུ་གཉིས་དེའི། །
སྤྱི་དཔོན་སེང་གེ་ལྟ་བུ་འབྱུང་། །
མཁའ་ལྡིང་ཁྱུང་གི་སྒོ་ང་དེ། །
ནམ་བརྡོལ་དུས་ལ་མ་བབས་པར། །
ཁྱུང་བྲེལ་བ་ཆེ་བས་ཕན་པ་མེད། །
བརྡོལ་རན་ཚེ་ གཤོག་རྩལ་རྒྱས་ནས་ཡོད། །
བུ་འཇིགས་མེད་རྡོ་རྗེའི་སྐུ་མཆོག་ནི། །
སྐུ་འཁྲུངས་པའི་དུས་ལ་མ་བབས་ན། །
མ་བྲེལ་བ་ཆེ་བའི་ཕན་པ་མེད། །
འཁྲུངས་རན་ཚེ་ལུས་སྟོབས་རྒྱས་ནས་ཡོད། །
དུས་མ་བབས་བར་དུ་སྒྱུར་ལ་ཞོག །



རྐུན་མར་བླ་མས་ཚེ་ཆུ་གནང༌། །
བཞེས་པ་དང་པོ་ཕ་ཡིས་འདྲེན། །
ན་བཟའི་ཐོག་མར་གཉན་གྱིས་བསྐོན། །
གསུང་བདུད་རྩིའི་དང་བོ་མ་ཡིས་ལོངས། །
ཟས་འདྲེན་པའི་ཐོག་མར་སྦོམ་རས་བྱེད། །
དགྲ་འདུལ་བའི་ཐོག་མར་གནམ་ལ ས་བྱེད། །
གཏམ་དེ་ཚོ་མ་བརྗིད་ཐུགས་ལ་ཟུངས། །
ཁྱོད་ཀླུ་མོའི་ཡིད་ལ་དེ་ལྟར་ཆོངས། །
ཞེས་གསུངས་པ་དང༌། དེ་ཚེ་བུ་མོ་མནལ་སད་དུས་ལུས་བདེ་བས་ཁྱབ་སྟེ། ་ རྨི་
ལམ་དེ་ཚོ་ ཉམས་མཚར་བས་བླ་མ་ལ་སྔར་མེད་པའི་གུས་འདུད་མཆི་མ་ འཁྲུག་་་༌་
བཞིན་པའི་ངང་དུ་གནས་སོ། ། དེར་ས་ག་ཟླ་བའི་ཚེས་བརྒྱད་ཀྱི་ནུབ་མོར་སང་
བློན་དང་ལྷན་ཏུ་གཟིམས་པས་རྨི་ལམ་དུ། མི་སེར་པོ་གསེར་གྱི་གོ་ཁྲབ་ཅན་མཛེས་
ཤིང་ཡིད་དུ་འོང་བ་ཞིག་བྱུང་སྟེ་བརྩེ་གདུང་འབྲལ་མི་ཕོད་པ་ལྟ་ བུའི་ དགའ་བདེ་་་
དང་བཅས་རང་དང་ལྷན་ཏུ་ཉལ་བར་རྨིས། ཐོ་རངས་ཁར་སྔར་བླ་མས་རང་གི་
མགོ་ཐོག་ཏུ་བཞག་པའི་རྡོ་རྗེ་དེ་དང་འདྲ་བ་འོད་ཟེར་དང༌། འཇའ་འོད་འཁྱུགས་
པ། གཟི་འོད་དང་བཅས་སྤྱི་བོ་ནས་ཐིམས་པས་སྔར་མེད་པའི་ལུས་དགའ་བདེ་
ཡིས་ཁྱབ་སྟེ་གཉིད་སད་པ་དང༌། དེ་སྐབས་མི་གསེར་གྱི་གོ་ཁྲབ་ཅན་ གཉན་གེར་
མཛོད་དང༌། སྐུ་མ་སེང་ནོར་བུ་དགྲ་འདུལ་དགྲ་བླ་ཝེར་མ་རྣམས་ཉི་མ་དང་འོད་
ཐེར་གྱི་ཚུལ་དུ་འབྲལ་བ་མེད་པར། ཀླུ་མོའི་ལུས་གཞལ་ཡས་ཁང་དུ་བྱིན་གྱིས་
བརླབས་ཏེ་ཟླ་དགུ་དང༌། ཞག་བརྒྱད་ཀྱི་བར་ལྷུན་གྲུབ་མཉམ་པ་ཆེན་པོ་ཏིང་ངེ།
འཛིན་གྱི་ངང་ནས་བཞུགས་སོ། །དེ་ཚེ་མ་འགོགས་མོ་ཡང༌། རྗེ་ཡི་མགུར་ལྷ་



བཅུ་གསུམ། བོད་སྐྱོང་བསྟན་མ་བཅུ་གཉིས། གཙང་རིས་ཀྱི་དཔལ་མགོན་
སོགས་ལ་ལ་དངོས་དང༌། ལ་ལ་བརྒྱུད་ནས་ཉིན་མཚན་དུས་དྲུག་ཏུ་བསྲུངས་
ཤིང་སྐྱོང་སྟེ། འགོགས་མོ་སྒྲ་ཆུང་དེའི་ནང༌། ལ་ལས་མཚན་མོ་གླུ་དང་ གར་
བྱེད་པ་ཐོས། ལ་ལས་སྤྲེའུ་ཙེ་དེའི་སྟེང་འོག་ཀུན་ཏུ་འཇའ་འོད་འཁྱུགས་པ་དང་
རོལ་མོ་སྒྲ་སྣ་ཚོགས་རྒྱུན་དུ་ཐོས་པ་དང༌། ཡང་ཞལ་དཀར་གྱི་སྣང་ངོར་ལ།
འགོགས་མོའི་སྦྲ་ནང་དུ་གསེར་གྱི་རྡོ་རྗེ་འོད་འབར་བ་ཞིག་ལ། བླ་མས་རབ་གནས་
མཛད་པ་སོགས་བྱུང་བ་དང༌། སྤྱིར་གླིང་གི་སྤྱི་དཔོན་སོགས་ཕལ་ཆེར་ལ་ངོ་མཚར་
བའི་རྨི་ལྟས་བཟང་པོ་དུ་མ་བྱུང་ངོ༌། ། ཁྲོ་ཐུང་ཚང་གི་ ལྟག་གར་ཤིང་ཕུང་ཞིག་
སྐྱེས་ཤིང༌། ། དེ་ལ་འབྲས་བུ་དང་མེ་ཏོག་མང་པོས་ལྗིད་ཀྱིས་དུད་པས་ལྗང་མི་ནུས་
པ་དང་། སྟག་རོང་གི་ཁྱིམ་ན་དུག་གི་མེ་ཏོག་འདབ་མ་སྟོང་དང་ལྡན་པ་ཞིག་ལ།
ནོར་བུའི་ཆར་བབས་པས་གླིང་སྟོད་སྨད་བར་གསུམ་ཁེངས་པ་སོགས་ རྨིས་སོ། །
སྔ་མ་ལ་ཡིད་མི་བདེ་བ་ཙམ་བྱུང་རུང༌། སྤྱི་མ་ཉ་ཚ་ཨ་བརྟན་འཁྲུངས་པར་
མཚོན་ནོ། རྗེས་ནས་ན་ཚ་དུག་གི་མེ་ཏོག་ཅེས་གྲགས་སོ། །དོན་དེ་བཤད་མ་
ཐག་པར་སྣང་ངོ༌། ། དོན་ཁྲོ་ཐུང་གི་བསམ་པ་ངན་པ་སྣ་ཚོགས་དེ། རྗེས་ནས་
ཇོ་རུའི་གྲོགས་སུ་འགྱུར་བའི་ལྟས་སུ་ཤར་བ་ཡིན་ནོ། ། དེ་ནས་སྟག་ལོའི་རྒྱལ་
ཟླའི་ཚེས་བཅོ་ལྔའི་ཉིན། སྔར་དང་མི་འདྲ་བའི་འགོགས་བཟའི་ལུས་ཤིང་བལ་
ལྟར་ཡང་ཞིང་། ཕྱི་གསལ་ནང་གསལ་སྒྲིབ་ཐོགས་མེད་པའི་སྣང་བ་བྱུང་ཞིང༌།
ནིང་སྔར་ཉི་མ་འཆོར་བ་དང་ལྷན་ཏུ། མའི་སྤྱི་གཙུག་ནས་འོད་དཀར་པོ་ཟླ་བ་
ཤར་བ་ལྟ་བུས་དྲངས་ཏེ། མི་དཀར་ཁྱུང་གི་མགོ་བོ་ཅན་དེར་མདུང་དཀར་པོ་
བཟུང་བ་ཞིག་ཐོལ་གྱིས་བྱུང་སྟེ། མ་ཁྱོད་ཀྱི་བུ་སྐལ་དང་པོ་ཡིན། །གཟུགས་
རགས་པའི་འགྲོ་དོན་ང་ལ་མེད། མགོ་རྨོག་དཀར་སྟེང་གི་སྲུང་མ་ཡིན། །མཆོད།
50



BAD



ན་མངར་གསུམ་ཟས་ཀྱིས་མཆོད། །ཕུ་བོ་དུང་ཁྱུང་དཀར་པོ་ཡིན། །གླིང་སྐྱེས་
བུའི་ལུས་དང་འབྲལ་མེད་ཡིན། ཞེས་བར་སྣང་དུ་འཇའ་འོད་འཁྱུག་གེར་
བཞུགས་སོ། ། དེ་མ་ཐག་ཏུ་ལྷ་ཕྲུག་སྣང་བ་འོད་ལྡན་ག་ཟི་འོད་འཁྱུགས་སེ་བར་
མི་ཡུལ་ལ་གསུང་འབྱོན་པའི་ཐོག་མར་མ་ལ་མགུར་གླུ་འདི་བླངས་སོ། །
གླུ་ཨ་ལ «། གླུ་ཐ་ལ་ལ་མོ x། །་
གླུའི་རྒྱབ་རྟེན་རྒྱལ་བ་རིགས་ལྔས་མཛོད། །
གླུ་སྣ་མ་དང་མཁའ་འ གྲོས་དྲོངས། །
སྐྱབས་བསླུ་མེད་དཀོན་མཆོག་གསུམ་པོ་ནི། །
འབྲལ་མེད་སྤྱི་གཙུག་རྒྱན་དུ་བཞུགས། །
སུ་འདི་དང་ས་ངོ་མ་ཤེས་ན། །
གླིང་ཡུལ་མཐོང་བ་ཀུན་སྨོན་རེད། །
མི་ང་དང་ང་ངོ་མ་ཤེས་ན། །
ང་ལྷ་ཕྲུག་ཐོས་པ་དགའ་བ་ཟེར། །
འཛམ་གླིང་མི་ཡི་ཉི་མ་ཡིན། །
གར་འགྲོ་རང་དབང་ཐོབ་ནས་ཡོད། །
དེ་ནས་ཉོན་དང་ཞུ་རྒྱུ་ཡོད། །
ལྷོ་གཡུ་འབྲུག་སྔོན་མོའི་ཞེ་ཕུགས་སུ། །
དགུང་ཨ་སྔོན་འབྲུག་སྒྲས་བཀང་ན་བསམ། །
སྤྲིན་དཀར་པོས་བར་སྣང་མ་བརྒྱན་ན། །
འབྲུག་གཅེར་ལངས་ཐན་གྱི་སྣ་འདྲེན་ཡིན། །
སྟོད་གངས་སེང་དཀར་མོའི་ཞེ་ཕུགས་སུ། །



གཅན་རི་དྭགས་ཟིལ་གྱིས་གནོན་དགོས་བསམ། །
གངས་དཀར་པོས་རི་བོ་མ་གཡོག་ན། །
སེང་ཐང་འཁྱམ་ཁྱི་དང་འདྲ་ལེ་ཟེར། །་
ང་ལྷ་ཕྲུག་ལྷ་ནས་བསྐོས་པ་ཡིས། །
ལྷོ་འཛམ་གླིང་དབང་དུ་སྡུད་པར་བསམས། །
སྟོབས་མངའ་ཐང་བློན་གྱིས་མ་བརྒྱན་ན། །
དཔོན་ཁེར་སྐྱེས་སྤྲང་ཕྲུག་ཟེར་བས་བརྙས། །
རྗེ་བླ་མ་འགྲོ་དོན་བྱོན་ན་ཡང་། །
འཁོར་གདུལ་བྱའི་ཞིང་ས་མ་ཡོད་ན། །
འགྲོ་དོན་ལོ་ཏོག་གང་ནས་སྨིན། །
འགྲོ་དོན་བསྒྲུབ་བྱར་མ་ཡོད་ན། །
རྗེ་བླ་མ་མཚོ་ཁའི་ངང་བ་འདྲ། །
གོང་དཔོན་པོས་མངའ་འབངས་བདེ་ལ་བཀོད། །
སྡེ་སྐྱོང་བའི་ཆབ་སྲིད་མ་ལེགས་ན། །
དབང་བཙན་པོས་རྒྱལ་ཁྲིམས་སུ་ལ་སྤྱོད། །
འབངས་མེད་ནི་དཔོན་པོ་སུ་ཡིས་བཀུར། །
མ་བུ་མོ་གནས་འགྲོ་གཞིས་ལ་འགྲོ། །
གཞིས་འཁོར་བའི་སྣ་ས་མ་ཡོད་ན། །
རྒྱུད་བུ་ཚོའི་བསོད་ནམས་གང་ལ་བྱེད། །
སྐྱིད་ཟེར་རུང་སྤྲང་པོ་ཟས་ཡོད་འདྲ། །
ང་ལྷ་ཕྲུག་མི་ཡུལ་དཔོན་ལ་བསྐོས། །
11



དཔོན་ཁེབས་ཆེན་ཆགས་པའི་ས་ཆ་གཅིག།
ལས་ཅི་མཛད་སྒྲུབ་པའི་བློན་པོ་གཉིས། །
ཁྲིམས་དགེ་བཅུའི་མངའ་འབངས་སྡེ་དང་གསུམ། །
དུས་རྒྱུན་དུ་སྐྱོང་བའི་གཉེན་དང་བཞི། །
ཅི་དགོས་ལོངས་སྤྱོད་བང་མཛོད་ལྔ། །
རྒྱ་ཆེ་ཆུང་ཅི་འཛོམ་མ་ལོས་ཤོད། །
ལྔ་འཛོམ་སྐྱིད་འདི་ཡོད་པས་ན།།
ང་ལྷ་ཕྲུག་མི་འ དུ ག་ཡོང་རྒྱུ་བྱེད། །
དེ་མ་འཛོམ་བདམ་ཁ་བྱེད་ན་སྙམ། །
དེ་སྟེ་འོང་བའི་དུས་ཚོད་ལ། །
རྩ་གསུམ་འཁོར་ལྔའི་མདུད་གྲོལ་ནས། །
ཅི་ཡོང་གླུ་ལན་ཨ་མས་གསུངས། །
གླུ་གོ་ན་རྣ་བའི་བདུད་རྩི་བྱོས། །
མ་གོ་གླུ་ལ་བསྐྱར་ལེན་མེད། །
དྲིན་ཨ་མའི་ཡིད་ལ་དེ་འདྲ་ཟུངས། །
ཞེས་འགག་མེད་རྡོ་རྗེ་རང་སྒྲ་དེ་ཐོས་པས། རྨ་བྱས་འབྲུག་སྒྲ་ཐོས་པ་བཞིན་དུ་
དགའ་སྤྲོ་ཚད་མེད་པའི་ངང་ནས་རྟེན་འབྲེལ་འཕྲིན་ལས་ཀྱི་སྒོ་ཐོག་མར་འབྱེད་་་་
པའི་གླུ་འདི་འགོགས་མོས་སྐྱིད་གླུ་ལྡེམ་དྲུག་ལ་དྲངས་ནས་རླུངས་སོ། །
གླུ་ཨ་ལx། གླུ་ཐ་ལ་ལx། །
སྐྱབས་བླ་མ་ཡི་དམ་མཁའ་འགྲོ་གསུམ། །
སྤྱི་བོའི་བདེ་ཆེན་རྒྱན་དུ་བཞུགས། །
52



གླིང་ཝེར་མ་ལུས་དང་གྲིབ་བཞིན་འགྲོགས།།
མ་མཁའ་འགྲོ་རྣམས་གྱིས་སྡོང་གྲོགས་མཛོད། །
ས་སྐྱིད་སོས་ཡག་གི་ཁ་མདོ་རེད། །
ཆུ་གཉིས་འབབ་ཆབ་སྒྲ་ལྷུང་ལྷུང་གྲགས། །
བྲག་གཉིས་མདའ་སྒྲོ་གཤིབ་འདྲ་ཡོད། །
སྤང་གཉིས་བལ་སྟན་བཏིང་འདྲ་ཡིན། །
བྲག་སྦལ་བ་འདྲ་བའི་རྩ་བ་རེད། །
ཀླུ་གཙུག་ལའི་གཏེར་སྒོ་ཕྱི་མ་རེད། །
ལྷ་པདྨའི་ལུང་བསྟན་ཐོབ་ས་ཡིན། །
མ་ང་དང་ང་ངོ་མ་ཤེས་ན། །
ཀླུ་གཙུག་ལ་རིན་ཆེན་སྲས་མོ་ཡིན། །
ལྷ་ཨོ་རྒྱན་པདྨའི་དབང་ཡོན་ཡིན། །
དཔོན་སེང་བློན་རོང་གི་ཇ་མ་ཡིན། །
ཐུགས་མ་གཡེལ་ཉོན་དང་ལྷ་ཡི་བུ། །
མཐོ་ནམ་མཁའི་སྤྲིན་གྱི་གོང་རོལ་གྱི། །
ཁྲི་གདུགས་ཉི་མའི་འོད་ཁྱིམ་དེ། །
སེར་གྱི་ལེ་ཤར་རིའི་རྩེར་ཐོན་ན། །
དེ་འདེད་མི་མེད་བསམ་ཕོངས་མི་དགོས། །
འོག་མ་དྲོས་ཀླུ་ཡི་གཏེར་སྒོ་ནས། །
དགོས་ཅི་འདོད་འབྱུང་བའི་ནོར་བུ་དེས། །
རྒྱུ་ལོངས་སྤྱོད་ཆར་བ་བབས་བའི་ཚེ། །



དེ་མཁོ་མི་མེད་པར་ལུས་རབ་མེད། །
བར་མི་ཡུལ་རྒྱ་ཞིང་གྲུ་བཞི་ལ། །
མོད་གྱི་ལེ་ལོ་ལེགས་བྱུང་བ་དང༌། །
མེར་ལྟེམ་མེ་རྒྱ་ཞིང་བཀང་བའི་ན། །
དེ་བརྔོ་མི་མ་བྱུང་ལུས་རབ་མེད། །
ལྷོ་གཡུ་འབྲུག་སྤྲིན་གྱི་ཨ་མ་ཡིན། །
སྤྲིན་མེད་ན་གཡུ་འབྲུག་ཡོང་དོན་མེད། །
འབྲུག་གཅེར་ལངས་ཉི་མས་ཚིག་རབ་མེད། །
སེང་དཀར་མོའི་ཕ་ཡུལ་གངས་དཀར་ཡིན། །
གངས་མེད་ན་སེང་ཚང་གང་ལ་བཅའ། །
སེང་དཀར་མོས་གྲོང་མཐའ་འགྲིམས་རབ་མེད། །
དཔོན་ཆེན་པོའི་དབང་ཐང་བང་མཛོད་ལ། །
ཡུལ་འབངས་སྡེའི་བསམ་པ་རང་འཁོར་ཡིན། །
སྡེ་མེད་ན་དཔོན་པོ་ཅི་ལ་ཐོགས། །
སྡེ་བློན་འབངས་མང་ཉུང་ཟེར་བ་དེ། །
གོང་དཔོན་པོའི་མཁས་རྒྱའི་ཆེ་ཆུང་རེད། །
འཁོར་ གདུལ་བྱའི་མང་ཉུང་ཟེར་བ་དེ། །
ཕ་བླ་མའི་ཐུགས་རྗེའི་ཆེ་ཆུང་ཡིན། །
གཞི་འཁོར་བའི་བསོད་ནམས་ཟེར་བ་དེ། །
མ་བུ་མོའི་བསོད་ནམས་བཟང་ངན་ཡིན། །
དེ་ཨེ་མཁྱེན་འགོགས་མོའི་ལྷ་བུ་ལགས། |
55



གནའ་མིའི་གཏམ་ལ་འདི་འདྲ་ཟེར། |
བྱ་ངང་བ་བྱང་ལ་འཕུར་འདོད་ན། །
ལུས་གཤོག་པའི་རྩལ་ཤུགས་མ་ཟད་ན། །
བྱང་མཐའ་མེད་མཚོ་ལ་ང་ཁྱོད་མེད། །
ཉ་གསེར་མིག་འ གྱུར་ལ་དགའ་ན་ཡང༌། །
ལུས་འཁྱུགས་པའི་བདེ་མྱུར་མ་ཞན་ན། །
མཚོ་སྔོན་མོ་ག ཏིང་མཐའ་ཡོད་རབ་མེད།
བྱ་ཁུ་བྱུག་བོད་ལ་བྱོན་པས་ན། །
ལྟོ་ཕོ་བའི་བཅུད་ཀྱིས་ནུས་ན་ཡང་། །
ནགས་རྒྱ་རྫོང་ཤིང་ཐོག་ཟད་པ་མེད། །
དཔོན་ཁེབས་ཆེན་ལྷ་ནས་བསྐོས་ན་ཡང་། །
སྡེ་མངའ་འབངས་ས་ཁའི་རྩི་ཐོག་ཡིན། །
ལས་དབང་ཐང་ལར་རྒྱས་ཁེབས་པ་ན། །
ལྷོ་འཛམ་གླིང་སྡེ་ལ་ཟད་མཐའ་མེད། །
དེ་ཨ་མས་བུ་ལ་གཏམ་ལན་ཞུས། །
ད་དུང་གཏམ་ལ་འདི་འདྲ་ཟེར། །
ལྷོ་འཛམ་གླིང་ལས་ཀྱི་ས་ཆ་ཡིན། །
ཤར་རྒྱ་ནག་མེ་ལོང་ཕྱིས་འདྲ་ཡོད། །
ལྷོ་རྒྱ་གར་རྩིས་རྡེའུ་བཀོད་འདྲ་ཡོད། །
ནུབ་སྟག་གཟིག་གླེགས་བམ་བརྩིགས་འདྲ་ཡོད། །
བྱང་གེ་སར་མཆོད་པ་བཤམས་འདྲ་ཡོད། །



ཡུལ་དེ་བཞི་ཆགས་པའི་དཀྱིལ་ངེས་ན། །
སྟོད་ལ་མངའ་རིས་སྐོར་གསུམ་ཆགས། །
བར་ན་དབུས་གཙང་རུ་བཞི་ཆགས། །
སྨད་ན་མདོ་ཁམས་སྒང་དྲུག་ཆགས། །
སྒང་དྲུག་བསྐོར་བས་ཆུ་བཞི་འབེབས། །
རྫ་ཆུ་འབྲི་ཆུའི་བར་ཁམས་སུ། །
མདོ་ཁམས་ས་ཡི་ལྟེ་བ་ལ། །
རྒྱབ་རི་རྒོད་པོ་ལྷ་རྩེ་ཆགས། །
མདུན་རི་རི་བཞི་རྟ་ནག་ཡོད། །
གཡས་རི་བྲག་སྔོན་གཡུ་རྩེ་ཡོད། །
གཡོན་རི་རྫ་གདོང་ངུར་བ་ཡོད། །
གནམ་ཐོག་འཁོར་ལོ་རྩིབས་བརྒྱད་ཡོད། །
ས་བཀོད་ལེགས་པདྨ་འདབ་བརྒྱད་ཡོད། །
བར་བཀྲ་ཤིས་རྟགས་ཀྱི་ར་བས་བ སྐོར། །
ལས་ཅི་བསྒོས་བསྒྲུབ་པའི་བློན་པོ་ལ། །
གླིང་དཀར་པོའི་དཔའ་ཐུལ་སུམ་ཅུ་ཡོད། །
དེ་གྲུབ་ཆེན་སུམ་ཅུའི་སྤྲུལ་བ་ཡིན། །
ཡང་ཐུལ་དམ་པའི་མི་བདུན་ཡོད། །
དེར་སྟག་འཛུམ་དྲུག་ཅན་གྱི་མི་བདུ་ན་ཟེར། །
དོན་གལ་ལ་བབས་ལ་མི་གསུམ་ཡོད། །
ཞེ་ཐུལ་ཁྲ་གླག་སྤྱང་གསུམ་རྗེར། །



སྡེ་མངའ་འབངས་གྲངས་ཀ་བཤད་པས་ན། |
སྟོད་གླིང་གསེར་བ་མཆེད་བརྒྱད་ཡོད། །
བར་གླིང་འོམ་བུ་ཚོ་དྲུག་ཡོད། །
སྨད་གླིང་མུ་སྤུང་སྡེ་བཞི་ཡོད། །
སྒབ་བདེ་རིན་ཆེན་ཚོ་དྲུག་ཡོད། །
འདན་མ་ཆུ་ཡི་ཉིན་སྲིབ་ཡོད། །
ལྟག་སྡེ་མེ་ཚོམ་དམར་པོ་ཡོད། །
གཡས་རུ་དགའ་བའི་སྡེ་བ་ཡོད། །
གཡོན་རུ་འབྲུ་ཡི་སྡེ་བ་ཡོད། །
གླིང་སྡེ་ཁྲི་སྐོར་བཅུ་གཉིས་ཡོད། །
གཉེན་ཉེ་དུའི་རྒྱུ་མཚན་ཞུས་པས་ན། །
ཁུ་བོ་སྤྱི་དཔོན་ཁྲ་རྒན་ཡོད། །
ནུ་བོ་རྒྱ་ཚ་ཞལ་དཀར་ཡོད། །
རུས་ཡབ་སེང་བློན་རྒྱལ་པོ་ཡོད། །
ཞང་བོ་གཙུག་ལ་རིན་ཆེན་ཡོད། །
ལོངས་སྤྱོད་ནོར་གྱི་བང་མཛོད་ལ། །
ཤར་རྒྱ་ནག་ཇ་ཡི་རྫོང་དང་གཅིག །
ལྷོ་མོན་ཡུལ་དར་གྱི་རྫོང་དང་གཉིས། །
ནུབ་སྟག་གཟིག་ནོར་གྱི་རྫོང་དང་གསུམ། །
བྱང་ཧོར་ཡུལ་གོ་ཆའི་རྫོང་དང་བཞི། །
དེ་ཕྱོགས་བཞི་བོད་ཀྱི་རྫོང་ཆེན་ཟེར། །



རྫོང་དེ་དང་བརྟེན་པའི་རྫོང་ཆུང་བཞི། །
ཁ་ཡན་རྫོང་ཆུང་བཞི་དང་བཅས། །
རྫོང་ཆེ་ཆུང་བཅུ་གཉིས་སྒོ་མོ་དེ། །
འབྱེད་ཤེས་ན་བང་མཛོད་གང་ནསཡོད། །
ནོར་རི་ལུང་བཀང་བའི་ཨ་མ་དང༌། །
རྒྱུས་བང་མཛོད་བཀང་བའི་འབྱུང་ཁུངས་སུ། །
ཀླུ་གཙུག་ལས་བྱིན་པའི་ནོར་བུ་དེ། །
ཡིད་བཞིན་དབང་གི་རྒྱལ་པོ་ཡིན། །
རྟ་འདོ་ཆེན་ཚང་ཁ་འགྲིམ་པའི་དུས། །
རིན་མ་བརྩི་འདོ་བའི་ཁ་ལ་ལྟོས། །
ཐག་བཅད་ནས་སྒ་ཆ་བསྟད་པའི་ཚེ། །
ཁ་ཡ་སོ་མེད་ཀྱང་ལགས་སོ་ཞུས། །
མ་བུ་མོ་གནས་ལ་འགྲོ་བའི་དུས། །
ཐག་མ་གཅད་སྣ་སའི་བཟང་ངན་ལྟོས། །
ཁྲ་གྱི་ལེར་ཁྱིམ་དུ་སོང་རྗེས་ན། །
གནས་གདམ་རྒྱུ་ཡོད་ཀྱང་འ དེམ་བློ་མེད། །
དེ་ནས་ལྷ་སྲས་ཐོས་དགའ་ལགས། །
བར་མི་ཡུལ་འགྲོ་དོན་བྱོན་པའི་དུས། །
མ་སྒེར་བདག་མ་བྱས་གདམ་པས་མཆོག །
ཟླ་དགུ་ཁོག་ན་བཞུགས་ཕྱིན་ནས། །
ད་གད་མ་ཁ་བསྐོར་ན་འཕྱི་བ་རེད། |



ཨ་ལ་རྩེ་མཚར་ ཀུ་རེ་ཡིན། །
མགྲིན་པ་སྙིང་ག་ལྟེ་བ་གསུམ། །
གཡོ་མེད་བཞུགས་པའི་རྩ་འཁོར་ཡིན། །
སྤྱི་བོ་གསང་གནས་རྩ་འཁོར་དེ། །
འགྲོ་དང་འོང་བའི་སྒོ་མོ་ཡིན། །
སྤྱི་བོར་ནས་བརྒྱུད་བདེ་སྐྱོང་གི།
གནས་ནས་བྱོན་དང་རྟེན་འབྲེལ་ཡོད། །
འཁོར་ལྔའི་རྩ་ལ་བཟང་ངན་མེད། །
བླ་མ་བྱིན་རླབས་འཐིབས་མེ་ཡོད། །
དགྲ་བླ་སྤྲིན་ཕུང་འཁྲིགས་འདྲ་གདའ། །
ཝེར་མ་སྦྲང་ཆར་བབས་པ་འདྲ། །
ཆོས་སྐྱོང་གློག་དམར་འཁྱུགས་འདྲ་རེད། །
མཁའ་འགྲོའི་གར་སྟབས་ཤིགས་སེ་འདུག །
མ་བཞུགས་ལྷ་སྲས་འབྱོན་རྒྱུ་བྱོས། །
ལྷ་ཨོ་རྒྱན་པདྨའི་ཚེ་ཆུ་དང༌། །
གྲུབ་པ་རྒྱལ་མོའི་བདུད་རྩི་ཡོད། །་
བདུད་བཞི་དམ་ལ་ཐོག་པར་ཤོག །
མཐའ་བཞི་བྲན་དུ་འགྱུར་བར་ཤོག །
སྐུ་ཚེ་མཐའ་རུ་ཕྱིན་པར་ཤོག །
ཁམས་གསུམ་དབང་དུ་འདུས་པར་ཤོག།
སྲིད་གསུམ་ཟིལ་གྱིས་ནོན་པར་ཤོག །



ལྷ་གོང་མའི་འགྲོ་དོན་འགྲུབ་པར་ཤོག །
མ་མཁའ་འགྲོའི་བདེན་ཚིག་འགྲུབ་པར་ཤོག །
ཅི་བཏབ་སྨོན་ལམ་འགྲུབ་པར་ཤོག །
ཀླུ་འཁྲུལx། ངག་འཆལ་བ»། །
ལྷ་སྲས་ཐུགས་ལ་དེ་ལྟར་ཟུངས། །
ཅེས་གླུ་དེ་ལྟར་ཕུལ་བ་དང༌། མ་ཡི་མངལ་གྱི་གནས་ནས་ཁྱེའུ་ལོ་གསུམ་ཙམ་ལོན་པ་
ཞིག་བལྟ་བས་ཆོག་མི་ཤེས་པ་སྤྱན་གསུམ་ཁྲུ་ཅེ་རེ་ཡོད་པ་ཞིག མ་ལ་ཟུག་རྔུ་སོགས་
ཅི་ཡང་མེད་པར་པང་དུ་ཐོན་པ་དང༌། དེ་མ་ཐག་གུ་རུ་པད་འབྱུང་གིས་དབང་
བསྐུར། ཚེ་ཆུ་བླུད་རྐུན་མར་བྱིན། ལུས་མི་འཇིགས་པ་རྡོ་རྗེའི་གོ་བསྒོས། ཀླུ་
གཙུག་ལ་རིན་ཆེན་གྱིས་བདུད་རྩི་དྲངས། རྨ་རྒྱལ་སྦོམ་རས་རོ་བརྒྱའི་ཞལ་ཟས་
ཕུལ། གཉེན་རྗེ་གེར་མཛོད་ཀྱིས་དར་ཁྲ་བོས་སྐུ་ལུས་གཡོགས། ཡང་དེའི་
རྗེས་སུ་འོད་སྔོན་པོ་ཟླུམ་འཁྱིལ་སྒོ་ང་འདྲ་བ་ཞིག་གི་ནང་ནས་ཁྱེའུ་མི་ལུས་སྤྲུལ་གྱི་་་
མགོ་བོ་ཅན་ཞིག་སྙིང་ཁ་ནས་ཐོན་ཏེ། མ་ལ་འདི་སྐད་ཟེར། དྲིན་མ་ལོའི་བུ་
སྐལ་གསུམ་པ་ཡིན། །ལུས་རགས་པའི་འགྲོ་དོན་ང་ལ་མེད། །རྒྱབ་ཁྲབ་
དཀར་སྟེང་གི་སྲུང་མ་ཡིན། །ནུ་བོ་ཀླུ་སྤྲུལ་འོད་ཆུང་ཡིན། །འཁོར་ནི་གླུ་
རིགས་གྲངས་མེད་ཡོད། །མཆོད་ན་དཀར་གསུམ་ཟས་ཀྱིས་མཆོད། །མི་
འབྲལ་སྐྱེས་པའི་རུས་ལྷ་ཡིན། །ཟེར་བས་ཁྲ་གྱི་ལེར་ནམ་མཁར་ཕུར་རོ། །ཡང་
ལྟེ་བ་ནས་འཇའི་ཟེར་གྱི་སྣ་ལ་བུ་མོ་དཀར་ལ་དམར་བའི་མདངས་ཆགས་པ་བྱ་རྒོད་་
ཀྱི་ཐུལ་བ་གྱོན་པ་ཞིག་བྱུང་བས། མ་ལ་ཁྱོད་ཀྱི་བུ་སྐལ་བདེ་བ་ཡིན། ། གཟུགས་
རགས་པའི་ཕུང་བོ་ང་ལ་མེད། ། རྟ་འདོ་བ་སྲུང་བའི་དགྲ་ལྷ་ཡིན། །སྲིང་ལྕམ་
ཐ་མེ་འོད་དཀར་ཟེར། །མཆོད་ན་གསེར་སྐྱེ མས་བདུད་རྩིས་མཆོད། །འཁོར་
61



ས་འདོ་རྗེ་ཅང་ཤེས་ཀྱི། །རྣ་རྩེ་རྒོད་ཀྱི་ཟེལ་ཕྲན་འཁོར། །གསལ་བྱེད་སྒྲོན་
མེའི་སོ་བ་དེ། །མི་འབྲལ་སྐྱེས་བུའི་ལུས་ལྷ་ཡིན། །ཞེས་གསུངས་ནས བར་
སྣང་དུ་ཕུར་རོ། །དེ་ཚེ་བླ་མ་པདྨ་འབྱུང་གནས་ཀྱིས་བཀྲ་ཤིས་སྨོན་ལམ་བདེན་
ཚིག་བརྗོད་པའི་གླུ་འདི་གསུངས་སོ། །
གླུ་ཨ་ལx། གླུ་ཐ་ལx། ཁྱོད་ལྷ་ཕྲུག་མི་རུ་སྐྱེས་པ་འདི། །
དཔལ་རིགས་གསུམ་མགོན་དང་དབྱེར་མེད་སྟེ། །
མཚོན་བྱེད་ནོར་བུའི་ཕྲེང་བ་དང་། ། དེ
1:|:ཀྱི་ མེ་ལོང་སྲིད་པའི་འོད་ཁྱིམ་དང༌། །
ཤེལ་དཀར་རྡོ་རྗེ་རྩེ་ལྔ་གསུམ། །
ལྷུན་གྲུབ་སྐུ་ཡི་རྒྱན་དུ་འཛོམས། །
འཛམ་གླིང་བདེ་བའི་བཀྲ་ཤིས་ཤོག་།
སྐུ་ཡིས་འགྲོ་དོན་མཛད་པ་ལ། །
སྨོན་ལོག་བདུད་ཀྱི་སྐྱོན་དགུ་ཡོད། །
འབྱུང་བ་མེ་ཡིས་མི་ཚོགས་པའི། །
མེ་ལྷ་རྒྱ་སྟག་དམར་པོ་དང༌། །
ཡང་སྤྲུལ་ཝེར་མ་སྟག་མོ་སྤྲུལ། །
ཆུ་ཁམས་རླུང་ལྷ་གཡུ་འབྲུག་དང༌། །
ཡང་སྤྲུལ་ཝེར་མ་གསེར་གྱི་ཉ། །
ཤིང་ཁམས་རླུང་ལྷ་བྱ་རྒྱལ་ཁྱུང༌། །
ཡང་སྤྲུལ་ཝེར་མ་མཁལ་དཀར་གླག །
ལྕགས་ཁམས་རླུང་ལྷ་སེང་ཆེན་ཏེ། །
62



ཡང་སྤྲུལ་ཝེར་མ་སེང་གེ་དཀར། །
མེ་ཐང་ག་ཤགས་དང་རབ་མེད་ཆུ། །
རླུང་རྐྱལ་བདུད་མཚོན་བཞི་བོ་ལས། །
སྐྱོབས་བྱེད་རླུང་ལྷ་ཝེར་མ་བརྒྱད་། །
སྐྱེས་བུའི་སྐུ་ལ་འཛོམ་པར་ཤོག །
དུག་ནག་པོས་མི་ཚིགས་ཝེར་མ་ལ། །
འཁྱིལ་རོ གས་གསེར་སྦྲུལ་སེར་པོ་དང་།
ཟ་ལྷ་སྤྱང་ཐང་སྔོན་པོ་དང༌། །
སྔོ ན་རྒྱུག་དུང་ཁྲ་ཧོར་བ་བཅས། །
ཉིན་མཚན་རྨ་གབ་སེལ་བྱེད་ལྷ། །
ཉིན་རྫི་ཐང་དཀར་རྒོད་པོ་གཅིག །
མཚན་རྫི་འུག་པ་སེར་པོ་གཉིས། །
བློ་གསལ་རི་བོང་དཀར་ལུ་གསུམ། །
སྙིང་གདོས་དྲེད་མོང་སོག་དཀར་བཞི། །
ནད་སེལ་ཝེར་མ་གླ་རོག་ལྔ། །
བདུད་ཞགས་མི་ཐེབ་རླུང་ཤུགས་ཀྱི། །
ཝེར་མ་ཁ་དཀར་རྐྱང་ཐང་བཅས། །
དུག་དང་རྨུག་པ་འ ཆིང་བྱེད་ཞགས། །
དེ་དག་སྐྱོབས་པའི་སྲུང་མ་དགུ།
གླིང་སྐྱེས་བུའི་སྐུ་ལ་འཇོམ་པར་སྨོན། །
གླིང་དཀར་བདེ་བའི་བཀྲ་ཤིས་ཤོག།



རྨོག་དཀ ར་ད ར་འཕྲུ་ཐུལ་བ་གཅིག།
ཁྲབ་ནག་ཟིལ་བའི་ཐོག་རྡུག་གཉིས། །
ཚེམ་གོས་སྟོང་སྡེ་འཇིགས་མེད་གསུམ། །
མགུལ་གཱའ་མ་མོའི་བླ་རྡོ་བཞི། །
སྐུ་ཆིངས་མཁའ་འགྲོའི་ལས་དར་ལྔ། །
ཕུབ་ཆེན་སྡེ་དམར་གླིང་ཟབ་དྲུག །
སོག་ལྷམ་སྡེ་བརྒྱད་ཟིལ་གནོན་བདུན། །
སྟག་དོ ང་དགྲ་ལྷའི་རྟེན་མཁ ར་བརྒྱད། །
གཟིག་ཤུབས་ཝེར་མའི་བསེས་མཁར་དགུ །
སྡེ་བརྒྱད་ལས་ཟློག་གོ་དགུ་ཡིན། །
གླིང་སྐྱེས་བུའི ། འཛམ་གླིང་བདེ། །
རལ་གྱི་དགྲ་བོའི་སྲོག་ལེན་གཅིག །
མདུང་མོ་ཁམས་གསུམ་དགྲ་འདུལ་གཉིས། །
ཞིགས་པ་སྦྲུལ་ནག་འདོམ་དགུ་གསུམ། །
གཞུ་མོ་རཱ རྒོད་འཁྱིལ་བ་བཞི། །
ལྷ་རྟེན་མདའ་མོ་གོ་དགུ་ལྔ། །
འུར་རྡོ་ཕ་བོང་སྟོང་འཁོར་དྲུག །
སྟ་རེ་རྡོ་རྗེ་བྲག་ཆོད་བདུན། །
རྩེ་གྲོགས་ཤེལ་གྱི་གྲི་ཆུང་བརྒྱད། །
དམ་ཅན་ཆགས་པའི་བླ་རྡོ་དགུ། །
འཚོར་མེད་དགྲ་བོའི་སྲོག་གཅོད་ལ། །



རང་བྱུང་དགྲ་ལྷའི་མཚོན་དགུ་ཡིན། །
གླིང་སྐྱེས་བུའི x། འཛམ་གླིང་བདེ«[ །
ཨོ་རྒྱན་ཡུལ་གྱི་ཅང་ཤེས་རྟ། །
བྱང་ཡན་རྐྱང་མོའི་ཁོག་ན་གནས། །
འཛིན་བྱེད་འཕྲུལ་གྱི་ཞགས་པ་དང༌། །
མཁའ་འགྲོའི་བདེན་པའི་ཚིག་གིས་ཟུངས། །
སྐྱེས་པའི་ལས་རྟར་འཛོམ་པར་ཤོག །
འཛམ་གླིང་བདེ་བའི་བཀྲ་ཤིས་ཤོག །
ལྷ་བུའི་འ ཕྲིན་ལས་འབྱེད་པའི་གྲོ གས། །
སེང་ལྕམ་མེ་ཏོག་རྒྱན་དུ་ཐོབ། །
ཆོས་སྒྲོན་བཀྲ་ཤིས་ལྷ་མདའ་ལ། །
འབུམ་སྐྱིད་སྣ་ལྔའི་དར་གྱིས་བརྒྱན། །
ཀུན་གསལ་མཛེ ས་པའི་མེ་ལོང་བཅས། །
གླིང་སྐྱེས་པའི་ཕྱག་ལ་འཛོམ་པར་ཤོག །
རྨ་ཁོག་སེང་ཆེན་ཁོག་པ་འདྲ། །
ཕུ་ཡར་ཟུག་རྒྱ་གར་ཡུལ་ལ་ཟུག །
མདའ་མར་ཟུག་རྒྱ་ནག་ཡུལ་དུ་ཟུག།།
གཟུགས་ཅན་མི་ཡི་བདག་པོ་མེད། །
གཟུགས་མེད་འབྱུང་པོས་ས་བཟུང་བྱེད། །
ལོ་ངོ་བདུན་ལྷག་ལོན་པའི་ཚེ། །
མཐུ་མི་མངོན་སྦས་ཚུལ་སྤྱོད་པ་ཡིས། །



བདག་མེད་ས་དེ་དབང་བསྒྱུར་ཤོག །
གཟུགས་མེད་དམ་ལ་ཐོགས་པར་ཤོག །
འཛམ་གླིང »། བསམ་འགྲུབ་གསེར་གྱི་མདའ་མོ་དང༌། །
གྲུབ་པ་རྒྱལ་མོའི་ཚེ་མདའ་གཉིས། །
གནམ་ལྕགས་མགོན་པོ་བླ་མདའ་གཙོས། །
གསེར་ལྟོང་ལྷ་མདའ་སུམ་ཅུ་དང༌། །
འཛམ་གླིང་ལྷ་མདའ་ལྔ་བཅུ་དེ། །
སྐྱེས་བུའི་བློན་གྲལ་བརྒྱད་ཅུ་ཡིན། །
འཕྲིན་ལས་གཞུ་མོའི་རྒྱན་དུ་ཤོག །
འཛམ་གླིངx། ཀླུ་བཙན་ཐོད་པའི་བདུད་ཁྲག་དེ། །
འཕུར་ཤེས་ལྷ་མདའི་སྐོམ་དུ་ཤོག །
གུར་དཀར་ཕྲག་པའི་རྐྱང་ཤེས་དེ། །
མི་འགྱུར་གསེར་སྒྲའི་བཅུད་ལ་ཤོག། །།
འཇང་ས་ཐམ་དྲན་པའི་མཚོ་མོ་དེ། །
དགྲ་ལྷ་གསེར་ཉའི་རྟེན་མཁར་ཤོག།
མོན་ཤིང་ཁྲི་ཁྱུང་གི་དིང་རུ་དེ།། །
སྒྲོ་དཀར་ལྷ་མདའི་རྒྱན་ལ་ཤོག །
བདུད་བཞི་དམ་ལ་ཐོགས་པར་ཤོག །
འཛམ་གླིང་བདེ་ལ་འགོད་པར་ཤོག།
རྫོང་ཆེན་བཞི་དང་རྫོང་ཕྲན་བརྒྱད། །
བཅུ་གཉིས་རྫོང་གི་སྒོ་མོ་དེ། །



རྫུ་འཕྲུལ་སྐྱེས་བུས་འབྱེད་པར་ཤོག །
མཐའ་ནོར་བོད་དུ་འདྲོང་པར་ཤོག །
དགྲ་སྡེ་ལྷ་སྡེར་འགྱུར་བར་ཤོག །
སྐྱེས་བུས་འགྲོ་དོན་མཐར་ཕྱིན་ཚེ། །
སྨོན་ལམ་ཐེབ་པའི་བློན་གསུམ་བཅས། །་
ཤེལ་བྲག་གཏེར་སྒོ་གོང་མ་ལ། །
ལུས་མ་སྤང་རིག་འཛིན་ཚོགས་གྲལ་ཤོག །
འགྱུར་མ་འོངས་བསྐལ་བ་མཐའ་མའི་བར། །
ཆོས་མཐུན་སྒྲུབ་པའི་སྡོང་གྲོགས་མཛོད། །
ཅི་བསམ་འགྲུབ་པའི་ནོར་བཞིན་ཤོག །
པདྨ་ང་ཡི་སྤྲུལ་པ་འདི། །
སུས་ཀྱང་འདི་བཞིན་དབྱེར་མི་རུང་། །
མར་འགྲོ་བའི་སྡུག་བསྔལ་དང་ལེན་པ། །
པདྨ་ང་ཡི་སྤྲུལ་པ་ཡིན། །
ཅི་བསམ་འགྲུབ་པའི་སྨོན་ལམ་འདེབས། །
འཛམ་གླིང་བདེ་བའི་བཀྲ་ཤིས་ཤོག།
ཅེས་གསུངས་པ་དང༌། ལྷ་རྣམས་ཀྱིས་རོལ་མོའི་སྒྲ་དང་། མེ་ཏོག་གི་ཆར་
ཕབས། འཇའ་འོད་ཀྱིས་གུར་ཕུབས་ཏེ། དེའི་ཚེ་སློབ་དཔོན་པདྨས་ལྷ་བུ་ལ་
འཛམ་བུ་གླིང་གི་སྐྱེས་མ ཆོག་གེ་སར་ནོར་བུ་དགྲ་འ དུལ་ཞེས་མཚན་གསོལ་ཏེ།
རེ་ཞིག་ཡ་མཚན་དང་ངོ་མཚར་བའི་ལྟས་བཟང་པོ་ཅི་འདྲ་ཡོད་ཀྱང་གསང་བའི་དད༌
རྒྱས་བཏབ་སྟེ་བཞུགས་པར་གདའོ། །དེ་ཚེ་བདུད་རིགས་ཡོངས་ཀྱི་བླ་སྲོག་
67



ལྕགས་ཀྱི་བྱ་ཁྲ་སྤུན་གསུམ་དེས་རི་རབ་ཀྱི་ཁོང་གསེང་ན་ཚང་བཅོས་ཤིང༌། སྐབས་
རེར་ས་གཞི་གཡོ་ནུས་པ་ཙམ་གྱི་བོངས་ཆེན་པོ་དང༌། སྐབས་འ གར་མཐེ་བོང་
ཙམ་དུ་རྒྱུ་སྟེ་ནག་པོ་བདུད་ཀྱི་སྲོག་གི་རྟེན་ཕུར་བྱེད་པ། ཉིན་རེ་བཞིན་འཛམ་གླིང་
ཉུལ་ཞིང༌། ཆོས་མཛད་ཀྱི་ཚེ་སྲོག་ལ་བར་ཆད་བྱེད་པ་ནི། ཕལ་བའི་མིག་གིས་
མི་མཐོང་བ་ཞིག་ཡོད་པ་དེ། དཀར་ཕྱོགས་ཀྱི་དགྲ་བླ་ཝེར་མ་རྣམས་ཀྱིས་བར་
སྣང་དུ་བཀུག་ནས་གར་ཡང་འ གྲོས་དབང་མེད་པར་གྱུར་ཏེ་ལྡིང་བསྐོར་བྱ་ཞིང་།
དེ་ཚེ་གླིང་གེ་སར་སྐྱེས་བུས་འདུལ་བའི་དུས་ལ་བབས་པར་མཁྱེན་ནས། དེ་མ་ཐག་
མདའ་གཞུ་མི་མངོན་པར་སྤྲུལ་པའི་ངང་ནས་བཀོད་ཏེ་ནམ་མཁར་འཕངས་པས་ད་
བྱ་རོ་གསུམ་ཐང་དུ་ལྷུང་བ་དང༌། དེའི་དུས་སུ་སྐུ་གཅེར་བུ་བྲག་སྟེང་དུ་བཞུགས་
པས། རྡོ་ཐོག་ན་བྱིས་པ་ལོ་གསུམ་ཙམ་གྱི་བརླ་དང་ཚང་རའི་རྗེས་ད་ལྟ་དངོས་སུ་
མཐོང་རྒྱུ་ཡོད་པ་རེད། དེར་ཞག་གཅིག་ཞག་ངོ་མ་ལོན་གོང་གནམ་གྱི་བྱ་ནག་སྤུན་
གསུམ་བཏུལ་ཟེར་པས་གྲགས་སོ། །ཉིན་དེར་འབྲི་མ་མོ་རྒོད་མ་མཛོ་མོ་བཅས་ལ་
བེའུ། ལུ་གུ རྟེའུ། རྟོལ་ལུ་བཞི་དུས་གཅིག་ཏུ་བྱུང་ངོ༌། །དེའི་ཉིན་ནམ་མཁའ་
ནས་འབྲུག་གྲགས་ཤིང་མེ་ཏོག་གི་ཆར་བབས། འཇའ་ཚོན་གྱི་གུར་ཕུབ་པ་སོགས་
ངོ་མཚར་བའི་ལྟས་མང་པོ་བྱུང་ཞིང༌། ལྷག་པར་དུ་འགོགས་མོ་སྒྲ་ཐོག་ཏུ་འཇའ་
སྤྲིན་གྱི་སྣེ་ཐམས་ཅད་ཟུག་ནས་འདུག་པ་དང༌། རྒྱ་བཟའི་སེམས་ལ་ཐེ་ཚོམ་ཞིག་
སྐྱེས་ཏེ་འགོགས་མོའི་ཚུར་བལྟ་རུ་འོངས་པས། འགོགས་མོའི་པང་ན་བུ་ཆུང་
ཡིད་དུ་འོང་བ་ཞིག་འཁྲུངས་འདུག་པར། མོའི་ཡིད་ལ་དགའ་སྡུག་གི་ཐེ་ཚོམ་
བཅས་ཡོད་ཀྱང་། ད་བུ་ཆུང་འདི་ཞལ་དཀར་གྱི་རྩར་གྱུར་འགྲོ་ཞེས་རྒྱ་བཟའི་
པང་དུ་བླངས་ནས་ཕྱིན་པ་དང༌། འགོགས་མོ་ཡང་རྗེས་བཞིན་སོང་ངོ༌། །དེ་ཚེ་
ཞལ་དཀར་གྱིས་བུ་དེ་མཐོང་བ་དང་དགའ་སྤྲོ་ཚད་མེད་པར་མཛད་ནས་འདི་ཅི་དང་
68



ཡིན་གསུངས་པར། རྒྱ་བཟས་མདང་དགུང་འ ཐོགས་བཟའ་ལ་བུ་འདི་སྐྱེས་འདུག་
པ་རེད། ཕན་བྱེད་གནོད་སྐྱེལ་ཅི་ཡོང་མི་ཤེས་ཤིང་། བུ་ཆུང་དེ་དཔའ་ཞལ་ལུའི་
པང་དུ་བླངས་ཏེ་ཨ་རེ་དགའ། ད་ང་ཡི་བསམ་པ་འགྲུབ་པ་ཡིན། ། ནུ་བོ་འདིའི་
འཕྲིན་ལས་ཐམས་ཅད་བདེ་བླག་ཏུ་འགྲུབ་པར་གྱུར་ཅིག འདི་དེ་རིང་སྐྱེས་པ་ཞིག་
ལ་ལོ་གསུམ་ཙམ་གྱི་བོང་ཚོད་རྫོགས་པ། སྨུག་པོ་གདོང་གི་རྒྱུད་པ་ལ། ད་ལྟར་
མི་མིན་ལྷ་ཡི་བུ། སེང་གེ་དཀར་མོའི་ནུ་ཞོ་བླུད། ཐང་དཀར་རྒོད་ཀྱི་གཤོག་
པས་རུམ་པ་མང་པོ་ཞིག་བྱུང་ཞིང༌། དེ་ལྟར་འདི་ཡང་ཁྱུང་སྒོ་ངའི་ནང་ནས་རྩལ་
དྲུག་རྫོགས་པ་ཞིག་འདུག་པས། ངེད་སྤུན་གཉིས་ཀྱི་ཅི་བྱས་ལམ་དུ་མི་འགྲོ་བའི་
དོགས་པ་མེད་པ་མ་ཟད། བུ་སྤུན་གཉིས་འགྲིག་དགྲ་ཡི་ཐོ་བ། །རྒོད་མ་གཉིས་
འགྲིག་ཕྱུག་གི་རུ་མ་ཟེར་རྒྱུ་དེ་ཡིན། ད་འདི་ལ་གྱོན་པའི་གོས་ཞིག་དང༌། དཀར་
གསུམ་གྱི་ཟས་གཙང་མའི་ཞལ་གསོ་དགོས་གསུངས། | དབུ་ཐོད་གཏུགས་ཏེ་
བཞག་པ་དང༌། རྒྱ་ཚ་ལ་དགའ་བས་རྣམ་འགྱུར་ཚད་མེད་མཛད་དེ་ཇོ་རུ་སེ་
བཞུགས་པས། རྒྱ་ཚས་ངའི་ནུ་བོ་འདི་ལ་རེ་ཞིག་ཏུ་མཚན་ལ་ཇོ་རུ་བ ཏ་གས་པས་
ཆོག་གསུངས་ཤིང་། དཀར་གསུམ་གྱི་ཟས་དང༌། འཇམ་ལ་བདེ་བའི་དར་གོས་
ལུས་ལ་རན་པ་ཞིག་ཕུལ་ཏེ་ཐུགས་བདེ་བར་མཛད། འགོགས་མོ་ལ་ཁྱོད་ཀྱིས་བུ་
འདི་ཉར་ཚགས་བཟང་པོ་གྱིས། སུས་ཀྱང་བར་ཆད་མི་ནུས་པའི་མཚན་ལྟས་
གསལ་བོར་འདུག ང་ཡི་རྨི་ལམ་ཡང་ངེས་ཅན་བཟང་སྟེ། དེ་ཕྱིར་སྤྱི་དཔོན་ལ་
སྙན་ས་ཕུལ་ནས་གྲོས་མོལ་བགྱིད་དགོས། འོས་བསྟུན་ལྟར་ན་བཙས་སྟོན་གླུ་བྲོ་
སོགས་གླིང་བ་སྤྱི་ནས་བྱེད་དགོས་ཏེ། གླིང་སྟོད་སྨད་བར་གསུམ་གྱི་དཔོན་རྒྱུད་
གསུམ་ལ་བུ་ཞིག་བྱུང་ཚེ་བཙས་སྟོན་མ་བྱས་པ་གཅིག་ཀྱང་མེད། འདི་གཞན་དང་
མི་འདྲ་བའི་དུས་བབ་དང་བསྟུན་པ་ལས་ཡུལ་ལུགས་སུ་བྱེད་རྒྱུ་མེད། བུ་མོ་ཁྱོད་



ཀྱང་མི་ཡུལ་དུ་འོང་བའི་དོན་ཆེན་པོ་དང་ལྡན་ནོ། །རྨི་ལམ་སོགས་འདི་དགོས་
ཞེས་དམིགས་གསལ་བྱུང་ན་ང་ལ་བཤད་དགོས་ཞེས་ཕྱིར་བསྐྱལ། དེར་ཞག་
གཉིས་ཀྱི་ནུབ་མོར་ཁྲོ་ཐུང་ལ་རྨི་ལམ་ལོག་པ་མང་པོ་བྱུང་ཞིང༌། འགོགས་མོ་ལ་
སྤུས་འཁྲུངས་བའི་ལོ་རྒྱུས་ཁོ་བོས་ཐོས་ཏེ། བསམ་མནོ་བཏང་སྟེ་བློ་མ་བདེ་བར་
ཡོད་པ་དང་། ཞལ་དཀར་ཡང་སྤྱི་དཔོན་གྱི་དྲུང་དུ་གཡོག་པོ་མི་དར་སྟག་ལུ་
བཅས་དཔོན་གཡོག་གཉིས་ཀ་ཕེབས་པ་དང་། དེར་རྒྱུ་ཚས་གསུང་གླིང་སྔོན་དུ་མ་
མཛད་ཅིང་ལོ་རྒྱུས་ཞུ་དོན་གྱི་གླུ་འདི་ལྟར་ཕུལ་ལོ། །
གླུཨ་ལ «། གླུ་ཐ་ལx། །
གཉེན་སྟག་དགྲ་བླའི་གཙོ་བོ་དང་། །
ཐོ་དོར་རྨ་རྒྱལ་སྦོམ་ར་མཆོད། །
ནེ་ནེ་གནམ་སྨན་དཀར་མོ་སོགས། །
གདོང་རྒྱུད་སྐྱོབས་པའི་སྲུང་མ་རྣམས། །
དེ་རིང་ཞལ་དཀར་གླུ་སྣ་དྲོངས། །
ས་འདི་ཁྲ་མཁར་གནམ་རྫོང་རེད། །
ང་ནི་རྒྱ་ཚ་ཞལ་དཀར་ཡིན། །
དེ་རིང་གཏམ་སྙན་འདི་འདྲ་གདའ། །
དཔྱིད་གསུམ་སོ་ནམ་བྱས་པ་དེའི། །
སྨིན་པའི་འབྲུ་ལ་ཡིད་སྨོན་ཤོར། །
སྟོན་གསུམ་འབྲས་བཟང་སྙེ་མ་དེ། །
སེར་ལྟེམ་མེ་ཞིང་ཁའི་རྒྱན་དུ་བྱུང༌། །
འདི་ནམ་འབྲེག་མི་ཤེས་ཐེ་ཚོམ་སྐྱེས། །



དུས་ནམ་ཡིན་རྩིས་པ་ཁྱོད་ལ་འདི། །
ལམ་རིམ་གཉིས་བསྐྱེད་རྫོགས་ཉམས་ལེན་དེ། །
མཆོག་ཐུན་མོང་གཉིས་ལ་ཡིད་སྨོན་ཤོར། |
མཐར་ཕྱིན་པས་ལྷ་ཞལ་མཐོང་བ་ན། །
ཚིག་ཅི་བཤད་མ་ཤེས་ཐེ་ཚོམ་བྱུང༌། །
ལམ་མཐར་ཕྱིན་བླ་མ་ཁྱོད་ལ་འདྲི། །
མ་ཀླུ་མོ་ གནང་བའི་དང་པོ་རེད། །
བུ་ལྷ་ཕྲུག་ཨེ་འབྱུང་ཡིད་སྨོན་བྱས། །
ཚེས་བཅོ་ལྔར་རྨད་བྱུང་ལྷ་སྲས་འཁྲུངས། །
ལོ་གསུམ་གྱི་སྐུ་ཚད་རྫོགས་ནམུ་འདུག །
གཅིག་ན་སྐུ་རིམ་ཅི་དགོས་དང༌། །
སྤྱིར་ན་རྒྱལ་སར་ཆེ་འདོན་གཉིས། །
སྒོས་སུ་སྐུ་བྱུས་འ ཚོ་ལུགས་གསུམ། །
ཅི་ད་གོས་བློ་ཐག་མ་ཆོད་བྱུང་། །
དེ་ཕྱིར་ང་ཡི་བསམ་ཚུལ་ལ། །
སེང་དཀར་མོ་འདྲ་བའི་གདོང་རྒྱུད་ལ། །
ལས་དབང་ཐང་གཡུ་རལ་རང་འཁོར་ཡིན། །
བློན་ཉེ་འབྲེལ་གངས་རིས་མ་བཀུར་ན། །
སེང་ཡིད་སེམས་རྨོངས་ན་གངས་ད་ཀར་འགྱོད། །
སྟག་རི་བཀྲ་འདྲ་བའི་གདོང་རྒྱུད་ལ། །
དཔའ་མཐུ་རྩལ་འཛུམ་དྲུག་རང་འཁོར་ཡིན། །



པ་ཕ་ཁུའི་ནགས་ཚལ་གྱིས་མ་སྐྱོང་ན། །
སྟག་ཡིད་མུག་ཤོར་ན་ནགས་ཚལ་འ གྱོད། }
གདོང་ཆུང་རྒྱུད་འབུམ་པའི་རྒྱུད་འཛིན་ལ། །
ལས་དབང་ཐང་ལྷ་ཕྲུག་རང་འཁོར་བྱུང༌། །
དཔོན་ཚེ་བཀུར་ཕུ་བོ་ང་ཡིས་བྱེད། །
འོག་རྒྱ་མཚོའི་ནང་གི་ནོར་བུ་དང༌། །
དུང་དཀར་པོ་བཀྲ་ཤིས་གཡས་འཁྱིལ་གཉིས། །
ངོ་ཤེས་ན་སྤྱི་བོའི་གཙུག་རྒྱན་ཡིན། །
ངོ་མ་ཤེས་ཚོང་ཁ་འགྲིམས་ན་འགྱོད། །
བར་རྒྱ་བྲག་ནོར་བུའི་གཏེ ར་སྒོ་ནས། །
གསེར་སེར་བོའི་རྣ་རྒྱན་རང་གྲུབ་འདི། །
ངོ་ཤེས་ན་སྡེ་བརྒྱད་ལས་ཟོག་རེད། །
ངོ་མ་ཤེས་མཐོང་ཆུང་བྱས་ན་འགྱོད། །
པ་སེང་བློན་བུ་ཆུང་འགོགས་སུས་༢ དི། །
ངོ་ཤེས་ན་གོང་མ་ལྷ་ནས་བསྐོས། །
ང་འབུམ་པ་དཔོན་གྱི་ནུ་བོ་ཡིན། །
གླིང་ཕུ་ནུའི་བརྙས་ན་འབུམ་པ་འགྱོད། །
ཁྱོད་གླིང་དཀར་སྤྱི་ཡིས་མ་བཀུར་ཀྱང་། །
ང་འབུམ་པས་ཁྲི་སྟོན་བྱེད་ན་བསམས། །
གླིང་ཆུང་རྒྱུད་དཔོན་ལ་ཚེ་བཀུར་བྱེད། །
ང་ཞལ་དཀར་བློན་གྲལ་དང་པོས་འདུག །
༢



བློ་ཐབས་ཀྱིས་མཁྱེན་རྒྱ་བསྐྱེད་ན་ཡང་། །
ཁོ་སྤྱི་དཔོན་མ་བསྐོས་རང་གྲུབ་ཡིན། །
གདོང་འབུམ་པའི་སྒེར་བློན་ཕེར་ངེས་ལ། །
འདན་ཁྲི་སུས་ཚ་ཞང་སྤྱང་ཁྲ་ཡོད། །
དེའི་མི་ཚད་ཆུང་རྒྱུད་ཕུ་ནུ་ལ། །
དཔའ་ཡ་མེད་སྟག་མོ་སྒྲིག་ཡག་ཡོད། །
གླིང་དཀར་པོས་རམ་འདེགས་མི་དགོས་ལོ། །
ལྷོ་འཛམ་གླིང་མངའ་འོག་བསྡུས་ན་བསམས། །
དེ་ཨེ་རེད་སྤྱི་དཔོན་ཐུགས་བསམ་ཐོངས། །
གཏམ་གོ་ན་རྣ་བའི་བདུད་རྩི་ཡིན། །
མ་གོ་གླུ་ལ་འབྲེལ་བ་མེད། །
སྤྱི་དཔོན་ཐུགས་ལ་དེ་ལྟར་ཟུངས། །
ཞེས་གླུ་ཕུལ་བ་དང་། གདོང་སྤྱི་དཔོན་རོང་ཚ་ཁྲ་རྒན་དེས་བསམ་བློ་མང་དུ་
བཏང་སྟེ། ཡིན་ལུགས་ཀྱི་ཞལ་བཀོད་ལུང་བསྟན་བཀྲོལ་བས་གླུ་འདི་ཞལ་དཀར་
ལ་ཕུལ་ལོ། །
གླུ་ཨ་ལx། གླུ་ཐ་ལx། །
བླ་མ་ཡིད་དམ་མཁའ་འགྲོ་ག ． མ། །
མ་གཡེལ་གླུ་ཡི་ཁ་འཛིན་མཛོད། །
ས་འདི་ལ་སྤྱི་དཔོན་ཁྲབ་མཁར་ཟེར། །
ང་སྤྱི་དཔོན་གླུ་ལ་ཞལ་དཀར་ཉོན། །
ཉོན་ཟེར་ནས་དམ་ཆོས་མ་ཡིན་རུང་། །་



ཡང་དག་པའི་ལོ་རྒྱུས་འདི་འདྲ་ཡོད། །
གདོང་སྲིད་པའི་མ་ཡིག་དེ་དང་གཅིག །
ལྷ་ཨོ་རྒྱན་པདྨའི་ལུང་བསྟན་གཉིས། །
ང་སྤྱི་དཔོན་འཁྲུལ་བའི་རྨི་ལམ་གསུམ། །
རྟགས་རྟེན་འབྲེལ་བཟང་པོ་འགྲིགས་པ་བཞི། །
ལྷ་སྲས་བསོད་ནམས་མཐུ་ཡིས་བྱུང༌། །
འོན་ཀྱང་གནའ་མིའི་གཏམ་དཔེ་ལ། །
ཟས་ཞིམ་པོ་མར་གྱི་ཡང་ཞུན་དེ། །
ལྷོ་བཀྲེས་པས་བཅུད་ལ་ཞུ་རབ་མེད། །
ལྷ་བཟང་བོའི་ཆོས་སྐྱོང་ཞལ་འབག་དེ། །
ན་མ་སྨིན་བྱིས་པ་མ ཚར་རྒྱུ་མེད། །
གསེར་སེར་པོ་བཞུས་པའི་དྭངས་མ་དེ། །
རྡོ་རྭ་ཅོའི་ངོ་ལ་འ གོས་ལེ་མིན། །
སྟེང་གོང་མ་ལྷ་ནས་བསྐོས་པའི་སྲས། །
གཉེན་ཉེ་དུས་ཚེ་འདོན་བྱས་པ་ན། །
ཕྱོགས་མེད་པའི་འགྲོ་བའི་བཀུར་བ་མིན། །
འདམ་རྙོགས་མ་ལས་སྐྱེས་པདྨ་དེ། །
ཁ་མ་འབུས་བར་དུ་བཞག་པས་ན། །
དགུང་ཉི་མས་པད་འདབ་བཞད་པས་ཚེ། །
འདམ་རྙོགས་མའི་མདངས་འདོན་དགོས་དོན་མེད། །
ས་འབྱུང་ཁུངས་ཡིན་པ་བརྗེད་རབ་མེད། ། །



མཚོ མི་ནུབ་རྒྱ་མཚོའི་སྤྲིན་ཕུང་དེ། །
དཀར་ལང་ལོང་མ་བྱུང་བར་དུ་ཞོག།
ངང་གྱི་ལེ་ནམ་མཁའ་ཁེབས་པས་ཉིན། །
ཆབ་ཆུ་བོས་འགེབས་རོགས་ད་གོས་རབ་མེད། །
མཚོ་སྤྲིན་གྱི་ཕ་ཡུལ་བརྗེད་རབ་མེད། །
གདོང་མུ་བ་འགོགས་མོའི་ལྷ་སྲས་དེ། །
སྟོབས་རྫུ་འཕྲུལ་གྱིས་གསེར་ཁྲིར་མ་བཞུགས་པར། །
བཀུར་མི་དགོས་རང་སར་བཞག་ན་ཡང་།།
དབང་བཙན་པོས་གོང་ལ་ཤོར་ཏེ་འགྲོ། །
ཕ་ཁུ་བོའི་དཔུང་རོགས་དགོས་ལེ་མིན། །
གདོང་ཆུང་རྒྱུད་ཕ་རུས་བརྗེད་མེད་རེད། །
དེ་མིན་པའི་ཆུང་རྒྱུད་ཆེ་འདོན་དང༌། །
དཔའ་གང་དྲག་དཔོན་བློན་ནང་བསྡེབས་འདིས། །
དགྲ་མི་འཐུལ་བསམ་པ་མེད་ན་ཡང་། །
མ་འགོགས་མོའི་ལྷ་སྲས་འཁྲུངས་ནས་བཟུང༌། །
ཆུས་གྲུ་བཞི་རང་དབང་ཐོབ་ནས་ཡོད། །
སེམས་མི་འཇིགས་གདེང་ཚོད་ཐོབ་པ་ཡིན། །
ལས་ཕྱི་བཤོལ་བྱས་ཀྱང་སྐྲག་རྒྱུ་མེད། །
བློ་མི་བརྟན་སྔར་ཆུ་བླུད་པ་ན། །
ལས་ཚབ་ཚུབ་མི་བྱེད་ཀ་མེད་རེད། །
དེའི་མི་ཚད་གདོང་གི་མ་ཡིག་ལ། ། །



རི་བཀྲིས་ཚང་ནས་བདུད་དྲུག་འདུལ། །
འབྲུག་ལ་ཞོན་ནས་འབྲུ་དྲུག་ལེན། །
མི་མེད་བྱང་ཡན་ལུང་སྟོང་དེ། །
ཁེར་འཁྱུར་སྟག་མོས་ཕ་མཁར་འཛིན། །
རྒྱན་ཤར་རིའི་རྩེ་ནས་ཉི་མ་འ ཚར། །
དེའི་བར་དུ་མཚོན་རྣོན་ཤུབས་ལ་དྲོངས། །
གསུང་མི་ནོར་ལུང་བསྟན་དེ་འདྲ་ཡོད། །
གཏམ་ཁ་སྒོའི་རྒྱབ་ལ་ཕུད་རྒྱུ་མིན། །
ད་སྤྱི་དཔོན་མིན་པ་ཤེས་ལེ་མེད། །
སྲས་དགུང་ལོ་བཅུ་གཉིས་མ་ལོན་པར། །
ལས་ཅི་མཛད་རྗེས་སུ་འབྲང་རྒྱུ་ལས། །
འདི་དགོས་ཀྱི་ཁ་ཏ་དགོས་དོན་མེད། །
དགྲ་བདུད་སྡེ་ཆེམ་ལ་ཕམ་ངེས་ཡིན། །
ས་སྟེང་འོག་བརྗེས་ཀྱང་སྐྱོན་འདོགས་མེད། །
ཐུགས་བདེ་བར་མཛོད་ཅིག་ཞལ་དཀར་དཔོན། །
ད་སྤྱི་དཔོན་བློ་སེམས་བདེ་ནས་ཐལ། །
དཔོན་ཞལ་དཀར་སྐུ་མཆེད་གསེར་ཁྲིར་བཞུགས། །
ང་ཁུ་བོས་བློ་ཡི་རྫི་བོ་ཕྱེད། །
བློན་འདན་མས་དཔུང་གི་རུ་སྣེ་འདྲེན། །
གླིང་དཔའ་ཐུལ་སྟག་མོ་གདོང་གྲལ་བསྒྲིགས། །
ལས་དེ་འདྲ་སྔོན་གྱི་བསྐོས་པ་ཡིན། །
7



ཡུན་ཡི་འགོར་སྐྱིད་པའི་ཉི་མ་འཆར། །
དེ་ཨེ་གོ་ཞལ་དཀར་འབུམ་པ་དཔོན། །
གླུ་དེ་ནི་འབུམ་པའི་ཐུགས་ལ་ཟུངས། །
ཞེས་ཕྱི་ནང་བསླབ་བྱ་སོགས་བཀའ་བགྲོས་ཞིབ་མོར་མཛད་དེ་ཐུགས་དགྱེས་པའི་་་
ངང་ནས་ཕྱིར་ཕེབས་པར་གདའོ། །དེ་ཚེ་ཁྲོ་ཐུང་གི་བསམ་པར། ད་ལོར་རང་
གི་རྨི་ལམ་དང་། བོད་སྒང་བའི་གང་ཅིར་རྟེན་འབྲེལ་ཐམས་ཅད་བཟང་ངན་
གཉིས་སུ་སྣང་། དེ་ལས་སྟག་རོང་ལ་ངན་པ་མ་གཏོགས་མ་བྱུང་ཞིང་། ཆོས་
འཕེན་ནག་པོའི་གདོང་རྒྱུད་ལ་གསེར་བུ་ལྷ་ཡག་དར་དཀར་ནས་བཟུང་ཆེ་རྒྱུད་་་་་
སྟག་མོ་བུ་དགུ་བྱུང་ལ། ད་ལྟ་ང་གླིང་ཆེ་འབྲིང་ཆུང་གསུམ་འདི་སྤྱི་ཆུས་གཅིག་པ་
ལས་སྒེར་ཆུས་གཅིག་ཀྱང་མེད་མོད། ད་ཆ་ཆུང་རྒྱུད་འབུམ་པ་ཞལ་དཀར་
འཁྲུངས་ནས་བཟུང་དབང་ཇེ་བཙན་དུ་སོང་ཞིང་། དེ་ལ་གསེར་བའི་ཉི་འབུམ་
དང་། འབྲིང་རྒྱུད་ཨ་ནུ་དཔའ་སེང་བཅས་མཆེད་གསུམ་ཡང་གཅིག་རྒྱབ་གཅིག་
ལ་བརྟེན་ཏེ། སྤྱི་དཔོན་གཡོ་ཆེ་ཞིང་མཆེད་གཉིས་ན་ཆུང་བས་འབུམ་པའི་ཅི་
གསུངས་ལས་འགོང་མི་ནུས་མོད། འོན་ཀྱང་དོན་དམ་པར་རང་ཆུས་བདག་པོ་མི་
ཤེས་པའི་མགོ་རྨོངས་ན། ད་ལྟ་འགོགས་མོའི་བུ་འ དིའི་ཕ་སེང་བློན་ཡིན། ཀླུ་
གཙུག་ལའི་ཚ་བོ་ཡིན། སྲུ་མོ་ལ་རྒོད་ལྕམ་དཀར་མོ་ཡོད། མ་རང་ཡང་ལྷ་འབོད་
ཀླུ་བསྐུལ་ཕ་ཚན་གཉན།་ མ་ཚན་བླ་མ་ཨོ་རྒྱན་སྐྲ་བདག་ཡིན་པ་སྐད། 1:གང་
ལྟར་བྱས་ཀྱང་བུ་འདིའི་ཕྱེད་ཀ་མི་དང་ཕྱེད་ཀ་འདྲེ་ལྟ་བུ་ཞིག་མི་འབྱུང་བའི་ངེས་པ་
མེད། དེ་ཡིན་ཕྱིན་ད་ལྟ་མེ་སྟག་ཆུང་དུས་མེད་པར་བྱས་ན་བཟང་སྙམ་སྟེ། ཞག་
གསུམ་གྱི་སྔོན་སྟག་རོང་ཨ་ཁུ་ཁྲོ་ཐུང་དེ་རྟ་གུ་གུ་རོག་རྫོང་ལ་ཞོན། མར་དཀར་
གྱི་བུ་ལུ། སྦྲང་བུ་རམ་མངར་གསུམ་ཟས་ཀྱི་བྱེ་བྲག་མང་པོ་ཁྱེར། ཟས་དེའི་ནང་



དུ་རྒྱུ་དུག་ཡུ་མོ་རྒྱུག་འགྱེལ་དེ་བཏབ་སྟེ་ལྷ་སྲས་ལ་རྐུན་མར་གྱི་ཚབ་ཏུ་ཁྱེར། ལྕི་
སུག་གཉིས་ཀྱི་མདོར་འགོ གས་མོ་མ་བུའི་རྩར་འོངས་ནས། ཨ་རི་དགའ།
འགོགས་མོ་ལ་བུ་སྐྱེས་པ་འདི་ང་ཨ་ཁུའི་ཚ་བོ་ཡིན། ད་ལྟ་ཞག་གསུམ་ལས་མ་སོང་
བ་ལ། མོ་གསུམ་གྱི་བོངས་ཚད་རྫོགས་འདུག གདོང་སྨུག་པོའི་རྒྱུད་པ་དེ་འདི་
འདྲ་ལོས་ཡོད། ཕ་ཁུ་བོས་རྐུན་མར་བྱིན་ན་དབང་ཐང་ལ་དེ་ལས་ཕན་མོད།
སྤྱི་དཔོན་མོ་རོ་ཁོག་ཉོབ་འདི་དགོས་དུས་ག་ལ་ཡོད། སྲིད་པའི་གཏམ་དཔེ་ལ།
འཁྱག་དུས་གོས་ལ་ལྗིད་མེད། ལྟོག་དུས་ཟས་ལ་བཅུད་མེད་ཟེར་བ་དེ་བདེན་
ནོ། །ད་ཨ་ཁུས་ཡང་དེ་རིང་བར་མ་གོ་བས་ད་དུང་རྐུན་མར་གྱི་ཚབ་ཏུ་ཟས་
གཙང་མ་འདི་ཚོ་སྟག་རོང་ནས་ཕུལ་ཟེར་རོ། །དེ་ཚེ་བུ་དེས་མར་འཐུད་སོགས་
ཚང་མ་ལྷག་ལུས་མེད་པར་ཟོས་སོ། །ཡང་ཁྲོ་ཐུང་གི་བསམ་པར་བྱིས་པ་འདི་ཙམ་
མ་གཏོཊ་མི་ རྒན་པོས་ཀྱང་ཐོས་ནའང་མི་ཞུ། ད་མི་འཆི་བའི་ཐབས་ག་ལ་ཡོད་སྙམ་ ་
ནས་དགའ་བར་འདུག་དེར་སྐབས་ཇོ་རུས་དུག་རྣམས་འུབ་ཀྱིས་བསྡུས་པ་བཞིན་
མཛུབ་མོའི་རྩེ་ནས་ནག་ཐང་ཐང་དུ་ཕྱིར་ཐོན་པ་དང༌། ཁྲོ་ཐུང་གིས་དུག་གིས་
མི་ཚིགས་པར་ཤེས་ནས། མ་ཀླུ་མོ་ཡིན་སྟབས་གླུ་དུག་གི་ཕུང་བོ་ཡིན་པས། དུག་
ལ་དུག་གིས་མི་གནོད་པ་འདྲ། ད་ལྕི་ཕུ་བྲག་ནག་ལུང་མདོ་ན་ཞང་ཞུང་བོན་གྱི་
མཐུ་མཁན་ཨ་མྱེ་སྒམ་པོར་ར་ཛ་ཟེར་བ་དེས་སྒོམ་སྒྲུབ་མཐུ་ལ་བྱས་པས་སྟོན་པ་་་༌་་
གཤེན་རབ་ཀྱི་བཀའ་འགལ་བ། པདྨའི་ཆོས་ལ་ལོག་པར་བལྟ་བ། བསྐྱེད་རིམ་
ལམ་ལོག་ཏུ་དམིགས་ནས་ནག་ཕྱོགས་སྡེ་བརྒྱད་ཡོངས་ཀྱིས་གྲོགས་བྱེད་ཅིང་། །
ཉིན་མོ་ཆོས་བྱེད་ཚེ་བོན་རྣམས་ཀྱི་སྲོག་རྩ་མཐུས་གཅོད་པ། མཚན་མོ་བདུད་
བཙན་མ་མོ་དང་སྡོང་སྟེ་སྐྱེ་འགྲོའི་བླ་བརྐུ་བ་ཞིག་ཡོད་པར། ཁོས་སྔར་ནས་རེག་
ཅི་ཡོད་དེ་ལ་གཏད་ན་ཚང་མ་ཁ་བཏགས་སུ་བཏང་བྱུང་། ད་ལན་ཡང་དེ་ལ་སྡོང་



ནི་ལས་སླ་སྙམ་མོ། །དེ་ནས་མ་འགོ་གས་མོ་ལ། ད་བུ་འདི་ནི་ཁེབས་ཆེན་གནམ་
གྱིས་ཁེབས་དཀའ། འཆུམས་ཆེན་ས་ཡིས་འཆུམས་དཀའ་ཞིང༌། བུ་འདི་ལ་
སྔོན་ཚེ་དབང་སོགས་ཅི་ཡང་མ་བྱས་ཤིང་། ད་ལྟ་བླ་མ་ཞིག་གདན་དྲངས་ནས་ཚེ་
དབང་བསྐུར་བར་ཆུགས། འབུལ་བ་སོགས་ང་རང་གིས་འབུལ། ཁྱིམ་འདི་ལ་
གདན་གཙང་མ་ཞིག་ཐོངས་དང་ཟེར། ཁོ་ལྕི་ཕུ་བྲག་ནག་ལུང་མདོར་གདན་
འདྲེན་དུ་སོང་དུས། ཨ་མྱེ་ཡང་དེ་ནུབ་རྨི་ལམ་འཚུབས་པའི་གཏོར་བཟློག་
འདོན་བཞིན་ཡོད་པར་གདའ། སྟག་རོང་ཁྲོ་ཐུང་དེས་ཨ་མྱེ་ལ་ཕྱག་འཚལ་ཏེ།
བུ་ཇོ་རུ་བསྒྲལ་དགོས་ལུགས་ཀྱི་གླུ་འདི་ལྟར་ཕུལ་ལོ། །
གླུ་ཨ་ལx། གླུ་ཐ་ལx།།
བོན་སྐུ་སྟོན་པ་གཤེན་རབ་མཁྱེན། །
ཨ་བོན་སྟག་ལྷ་མེ་འབར་མཁྱེན། །
མ་གཅིག་སྲིད་པའི་རྒྱལ་མོ་མཁྱེན། །
དཔོན་སྟག་རོང་གླུ་ལ་ལེན་རོགས་མཛོད། །
ས་འདི་དང་ས་ངོ་མ་ཤེས་ན། །
རྩི་ཕུ་བྲག་ནག་ལུང་མདོ་རེད། །
ཨ་མྱེ་སྒམ་པོའི་སྒྲུབས་ཕུག་རེད། །
དཔོན་ར་དང་ང་ངོ་མ་ཤེས་ན། །
སྟག་རོང་མ་བཞི་ཁྲོ་ཐུང་ཟེར། །
དུག་མཚོ་ཁོལ་མོའི་མགོ་རྫི་ཡིན། །
གཡུང་དྲུང་བོན་གྱི་སྦྱིན་བདག་ཡིན། །
དེ་ནས་ཞུ་རྒྱུ་འདི་འདྲ་གདའ། །



གླིང་དཀར་པོ་འབྲུ་དྲུག་ཐང་གང་ལ། །
དུག་ཧ་ལ་འདྲ་བའི་ལྕགས་གོང་ གཅིག །
དེ་བཅད་ཀྱང་མ་ཆོད་ཐན་གཅིག་སྐྱེས། །
དེ་རྣོ་རྒྱ་ཐོར་འགུགས་མོ་ཁྱོད་ལ་རེ། །
གླིང་དཀར་པོ་སྟག་མོ་ཐང་གང་ལ། །
ཐན་སྤྱི་མེད་རྔ་མ་འདོམ་དགུ་སྐྱེས། །
དེ་དེད་ཀྱང་མི་ཟིན་ཐན་ལྟས་བྱུང༌། །
གཟེར་ས་འགག་མདའ་མོ་ཁྱོད་ལ་བབས། །
གླིང་དཀར་པོ་ལྷ་རྒྱུད་ཐང་གང་ལ། །
ཕ་མེད་པའི་འདྲེ་ཕྲུག་ཇོ་རུ་སྐྱེས། །
དུག་ནག་བྱིན་ཀྱང་ཚུགས་མི་ནུས། །
དེ་བསྒྲལ་བའི་ནུས་མཐུ་ཁྱོད་ལ་རེ། །
ལུག་གཡང་དཀར་གཟེན་ལ་བཀོད་འདྲའི་ནང་། །
སྟོད་རི་གསུམ་རྩེ་ན་སྤྱང་ཚང་བཅོས། །
སྤྱང་ཕྲུག་རྩོད་མེད་མ་བྱས་ན། །
ལུག་གཡང་ད་ཀར་མི་བདེ་ཐག་གིས་ཆོད། །
རྒྱ་གྲོང་བའི་ཞིང་གི་རེའུ་མིག་ལ། །
འབྲུ་སྔོན་མོའི་སྐྱེ་མ་ཐང་ན་ལྡེམ། །
མཐོ་ནམ་མཁའི་སྤྲིན་རུམ་སེར་བས་གཏམས། །
ད་སྡེ་བརྒྱུད་དམ་ལ་མ་བཏགས་ན། །
འབྲུ་སྣ་ལྔ་མི་བདེ་ཐག་གིས་ཆོད། །



སྡེ་ཁྲ་བོ་གླིང་གི་ས་ཆ་ལ། །
དཔོན་སྟག་རོང་དབུ་འཕང་དགུང་ལས་མཐོ། །
མཐོ་གཉའ་གནོན་འདྲེ་ཕྲུག་ཇོ་རུ་སྐྱེས། །
དགྲ་ཇོ་རུ་གཏན་བརླག་མ་བྱས་ན། །
དཔོན་སྟག་རོང་མི་བདེ་ཐག་གིས་ཆོད། །
གླིང་བླ་དཔོན་མི་སྐྱིད་སྡུག་ལ་སྦྱོར། །
དེ་ཨེ་རེད་མཐུ་མཁན་ར་ཛཱ་ལོ། །་
བུ་ཇོ་རུ་སྐྱེས་པའི་ཉིན་ནས་བཟུང་། །
བོན་སྒམ་པོ་ར་ཛཱ་སོད་ཤོག་ཟེར། །
དེ་བསྒྲལ་བའི་གཤེད་མ་ཡིན་ནོ་ཟེར། །
དཔོན་སྟག་རོང་དབང་ཆ་འཕྲོག་དགོས་རྗེར། །
སྡེ་སྟག་རོང་རང་བདག་བྱེད་དགོས་ཟེར། །
དགྲ་མ་རུངས་རྐུན་མ་ཁྲམ་པ་གསུམ། །
ཡུལ་མི་སྐྱིད་སྡུག་གི་སྣ་འདྲེན་རེད། །
ང་མི་འདུག་ལྕི་ཕུའི་ཕུག་ལ་འགྲོ། །
བོན་སྒམ་པོའི་མགོ་ལག་ལེན་དགོས་ཟེར། །
དཔའ་ཞལ་ལུས་གཤོལ་འདེབས་བྱས་པ་རེད། །
གཏམ་བདེན་ངེས་རྒྱ་བཟའི་སྐད་ཆ་ཡིན། །
ང་འ དུག་མ་ཕོད་དེ་རིང་འོང་བ་ཡིན། །
དགྲ་ཇོ་རུ་མྱུར་དུ་བསྒྲལ་རྒྱུ་འདི། །
གཅིག་ན་བླ་མའི་སྐུ་དོན་ཡིན། །



གཉིས་མུ་སྟག་རོང་ཇུས་དོན་ཡིན། །
མེ་ཆུང་དུས་བསད་ན་སླ་མོ་ཡིན། །
ཆུ་མི་དགོས་ས་ཡིས་བཀབ་ན་སོད་། །
དགྲ་ཆུང་དུས་འདུལ་ན་སླ་མོ་ཡིན། །
མཚོན་མི་དགོས་འུར་རྡོ་ལག་རྡོས་སོད། །
ངས་གཡོ་སྒྱུས་མགོ་བོ་བསྐོར་ནས་ཡོང་། །
ཁྱེད་མ་བཞུགས་མྱུར་དུ་ཕེབས་རྒྱུ་བྱོས། །
ཐུན་གཏོ ར་སྤྱི་བོར་འཇོག་རྒྱུ་བྱོས། །
ཐུན་རྫས་ཁ་ལ་འ དེབས་རྒྱུ་བྱོས། །
སྲོག་གི་རྒྱུན་ཐག་གཅོད་རྒྱུ་བྱོས། །
ང་སྟག་རོང་ཚང་གི་གཅེས་ནོར་ལ། །
གཡང་གི་སྒྱེ་མོ་ནུ་དགུ་ཡོད། །
མི་མིན་ལྷ་འདྲེའི་ལས་ཟློག་ཡིན། །
འ དོད་དགུ་འབྱུང་བའི་བང་མཛོད་ཡིན། །
ཅི་བསམ་འགྲུབ་པའི་ནོར་བུ་ཡིན། །
གདོང་གི་ཆོས་འཕེན་ནག་པོ་ལ། །
ལྷ་རྨ་རྒྱལ་སྦོམ་རས་གནང་བ་རེད།
བླ་མའི་འགྲོ་དོན་མ་རྫོགས་པར། །
བླ་མ་ཁྱེད་ལ་འབུལ་བ་བྱེད། །
བླ་མས་འགྲོ་དོན་རྫོགས་པའི་མཐར། །
སྟག་རོང་རང་ནོར་རང་ལ་གནོངས། །
82



རྒྱུ་མི་ཆུང་གཡང་གི་བང་མཛོད་འདི། །
དོན་ཆེན་པོ་ཞུ་བའི་ཕྱག་རྟེན་ཡིན། །
ཆོས་སྲིད་བྱ་བ་མཉམ་བསྒྲུབ་བྱ། །
སྐད་ཆ་འདི་དང་ཕྱག་རྟེན་འདི། །
གཏམ་གོང་ཁུག་ནང་གི་ནོར་བུ་འདྲ། །
ཇོ་རུ་མེད་པའི་ཕྱིར་ཉིན་ནས། །
བླ་མ་སྟག་རོང་ཁྱིམ་དུ་ཕེབས། །
སྐྱིད་དགའི་གླུ་བྲོ་བྱེད་རྒྱུ་ཡིན། །
གཡང་མཛོད་བླ་མས་བསྣམས་ན་ཆོག །
གླུ་གོ་ན་རྣ་བའི x། མ་གོ་ཡང་ཡང»། །
བོན་ཨ་མྱེའི་ཐུགས་ལ་དེ་ལྟར་ཟུངས། །
ཞེས་མགོ་སྐོར་རྫུན་གཏམ་གྱི་གླུ་དེ་ཕུལ་བ་དང༌། བླ་མ་དེས་ཐུགས་བསམ་མང་དུ་
བཏང་སྟེ། ཁ་སང་ཉིན་མཚན་གྱི་རྟགས་དང་རྨི་ལམ་གང་ཡིན་ཡང་བཟང་རྒྱུ་
མེད། ལྷག་པར་མདང་གི་རྨི་ལམ་ལ་དཔྱད་ན། རང་གི་གཤེད་དུ་བབས་པའི་
བདུད་ཞིག་ཡིན་པ་ཐེ་ཚོམ་མེད། དེ་ཕྱིན་ཞག་གསུམ་ལས་མ་འགོར་ན་ཇི་ལྟར་
བྱས་ཀྱང་རུང༌། དབང་ཐང་ན་མ་སྨིན། རླུང་རྟའི་ཚད་མ་རྫོགས་པས། ང་
རང་གི་མཐུ་འ དིས་བྲག་རྡོ་རྗེ་ཡིན་ཡང་ཐལ་བར་བྱེད། ལྷོ་གཡུ་འབྲུག་ཡིན་ཀྱང་
ཐང་ལ་ཕབ་ནུས་ན། གཞན་མི་ཐུབ་རྒྱུ་ག་ལ་ཡོད། འོན་ཀྱང་སྟག་རོང་ནས་བྱིན་
པ་དེ་མཐུ་ངན་སྔགས་ཀྱི་ཚེ་བ་ཡིན་པས་ལེན་ད་གོས། དེ་ཕྱིར་ཐུབ་དཀའ་བའི་
འཇིགས་སྐྲག་ཞིག་མ་བཤད་ན་རྒྱུ་ནོ ར་ཆེས་ཆེར་མི་ལོ སྙམ་སྟེ། ཨ་མྱེ་ན་རེ།
ཡ་སྟག་རོང་དཔོན་པོ་ཁྲོ་རྒྱལ་ལགས། དཔོན་ཁྲོ་ཕུའི་བཀའ་གསུངས་མི་བརྩི་
s3



ཞེས། །ལན་སློགཔའི་ཕོད་པ་ང་ལ་མེད། །བསྒྲུབ་ཞེ་ན་ལས་དེ་འགྲུབ་པ་
དཀའ། །དཔེ་བཞག་ན་སྟག་མོ་འཛུམ་དྲུག་ཁར། །བསམ་མེད་བྱིས་པས་
སྤར་རྙབས་འདྲ། །འ དྲེ་ཕྲུག་ཇོ་རུ་བསྒྲལ་རྒྱུ་བྱེད། །ལྷ་སྲུང་མཆོད་པའི་
ཡོན་མ་ཆུང་། [ཞེས་དྲག་གླུ་སྤུང་མོ་ངུ་ཟུག་གི་རྟ་ལ་དྲངས་ནས་བླངས་སོ། །
གླུ་ཨ་ལ་ལ «། གླུ་ཐ་ལ་ལx། །
གཟའ་ཀླུ་བདུད་བཙན་མ་མོ་དང་། །
མཐུ་ལྡན་དྲག་པ་སྡེ་བརྒྱད་མཁྱེན། །
ས་འདི་ནི་ལྕི་ཡུ་བྲག་ནག་རེད། །
བཙན་མ་མོས་དངོས་གྲུབ་གནང་ས་རེད། །
བདུད་ཐེའུ་རང་ད་མ་ལ་འ དོགས་ས་རེད། །
འདི་ཨ་མྱེ་སྒམ་པོའི་སྒྲུབ་ཁང་རེད། །
དེ་ནས་སྟག་རོང་དཔོན་པོ་གསོན། །
ཉོན་དང་ཞུ་རྒྱུ་འདི་འདྲ་གདའ། །
རྗེ་བླ་མ་གསེར་གྱི་དབུ་ཞྭ་ཅན། །
སྤྱན་ཁྲ་ཆུང་ནམ་མཁར་གཏད་ན་ཡང་། །
ཐུགས་དགོངས་པ་སྨྲར་མོའི་རྒྱུ་ལ་ཟུག །
དེ་བལྟས་ན་མི་རིག་དཔྱད་ན་ཤེས། །
བཟའ་ཚེ་རོགས་མནའ་ཡི་མདུད་པ་ཅན། །
ལུས་བེམ་གོག་ཉལ་ས་གཅིག་ན་ཡང་། །
སེམས་འ ཁོར་ས་གསར་འ གློག་གདོང་ལ་ཤོར། །
དེ་དཔྱད་ན་མི་ཤེས་ཉན་ན་གོ། །



གོང་དཔོན་པོས་ཁྲིམས་ཐག་གཅོད་པ་ན། །
ཁྲིམས་ལར་རྒྱའི་གསུང་བཤད་མཉམ་ན་ཡང་། །
གཟུའི་རྒྱལ་ཁ་ཕྱུག་པོ་ལག་ན་ཡོད། །
དེ་ཉན་ན་མི་གོ་བལྟས་ན་རིག །
གདོང་མ་བཞི་ཁྲོ་རྒྱལ་གསུངས་ལུགས་ལ། །
དཔོན་ཡོང་བ་ཨ་མྱེའི་དོན་ཡིན་ཟེར། །
ཐུགས་གཏད་ས་སྟག་རོང་སྡེ་དོན་དགོངས། །
དེ་ཉན་པས་མི་གོ་འབུལ་བས་ཤེས། །
མ་འ གོགས་མོའི་བུ་སྡུག་ཇོ་རུ་དེ། །
ང་ཨ་མྱེའི་གཤེད་མ་ངེས་ཡིན་ན། །
ང་མི་འགྲོ་ཚེ་ཟད་སྤྱིན་མོ་རེད། །
ང་ཨ་མྱེ་མི་གཅིག་ཁྲོས་ཀྱང་ཆོག །
རྒྱུ་འབུལ་བའི་མང་ཉུང་མ་ཤེས་པར། །
སྲོག་དམར་པོ་འབེན་ལ་འཇོག་དོན་མེད། །
དཔོན་ཁྲོ་རྒྱལ་ཐུགས་ལ་དེ་ལྟར་ཟུངས། །
ཞེས་གསུངས་པ་དང༌། དཔོན་ཁྲོ་ཐུང་དེས་ཕྱག་དགུ་ཕྲུགས་འ ཚལ་ཏེ་ན་རེ། །
གནམ་ས་གཉིས་ཀྱི་བོར་ན། ཁྱེད་ཀྱི་མཐུས་མི་ཚུགས་པ་ཞིག་མི་སྲིད་པས་ད་རེ་
ཅིས་ཀྱང་འབྱོན་པར་ཞུ་ཞུ། ཇོ་རུ་སོད་དང༌། གཡང་སྤྱི་ལ་ཕུལ། དེའི་མི་
ཚད་སྟག་རོང་དུག་མཚོ་དམར་པོས་དབྱར་དགུན་གྱི་འཚོ་བ་ཆད་མེད་ཕུལ་ངེས་་་༌་
པར་ཕ་འབུམ་དཔང་དུ་བཞག་པ་ཡིན་ཟེར། བླ་མ་དེས་ཀྱང་ད་ང་འགྲོ་སྟེ་སྟག་རོང་
དཔོན་གྱི་བཀའ་བསྒྲུབ། དོ་ནུབ་ཇོ་རུའི་སྲོག་ཨེ་ལོན་ཞིག་བལྟ། ད་སོང་ཞིག་



སང་སྟག་རོང་རུ་ཐོག་ཏུ་འོང་རྒྱུ་ཡིན། དྲིན་ལན་མ་བརྗེད་ཐུགས་ལ་སྣོམས་ཞེས་
གསུངས། དཔོན་སྟག་རོང་ནས་ལགས་སོ་ཞུས་ཏེ་ཕྱིར་ལོག་སྟེ། ཁྲོ་ཐུང་
འགོ གས་མོའི་རྩར་འོང་ནས་འདི་སྐད་ཟེར། ད་དེ་རིང་བླ་མ་ཀུན་དགའི་མདུན་དུ་
འགྲོ་བསམ་མོད། འོན་ཀྱང་ལྕི་ཕུ་བྲག་ནག་ལུང་མདོ་ཨ་མྱེ་དང་ལམ་དུ་འཕྲད་
ནས་ཁོ་ལ་མོ་ཞིག་བཏབ། ཁོང་གིས་ཞག་གསུམ་ཚུན་ལ་བར་ཆད་ཞིག་ཡོད་འདུག་
གསུངས་ཤིང༌། ཁོར་ཞལ་དཀར་དང་རྒྱ་བཟའ་གཉིས་དྲིན་ཆེ་སྟབས་བུ་ཇོ་རུ་
སྲུང་གི་འགྲོ་དགོས་ཟེར། དེའི་ཞོར་དུ་ཚེ་དབང་ཞིག་ཞུས་ཡོད་ཟེར་ཏེ། ཁྲོ་ཐུང་
བསམ་པར་ཞག་གསུམ་ལས་མི་འགོར་སྙམ་སྟེ་བྲེལ་འཚུབས་ཏེ་སོང་ངོ། །དེ་ཚེ་
བུ་ཇོ་རུས་ཨ་མ་ལ་ངས་དེ་རིང་ཨ་མྱེ་སྒམ་པོ་ར་ཛ་འདུལ་བའི་དུས་ལ་བབས་ང་་་ ་ ་ ༌
ཡིན། རྡེའུ་བུ་བཞི་ཁྱེར་ཤོག་གསུངས་པས། ་རྡེའུ་བུ་བཞི་ཕྱག་ཏུ་ཕུལ་ལོ།
དེའུ་བུ་དེ་རྣམས་གཡས་གཡོན་མདུན་རྒྱབ་བཞིར་བཞག་སྟེ། ཕུ་བོ་དུང་སྐྱོང་
དཀར་པོ། ནུ་བོ་ཀླུ་སྤྲུལ་འོད་ཆུང་། ལྕམ་སྲིང་ཐེ་ལེ་འོད་མཛེས། གཉན་རྗེ་
གེར་མཛོད་ཆེན་པོ། དགྲ་ལྷ་ཝེར་མ་མཆེད་དགུ་བཅས། དེ་སྐབས་ཁྲབ་རྨོག་
གོ་མཚོན་སོགས་དགྲ་ལྷའི་རྟེན་མཁར་དངོས་སུ་མ་འཛོམས་པས། སོ་སོའི་འཁོར་
རྟེན་དམིགས་རྗེལ་གྱི་ཚུལ་དུ་བཞག་པ་ལ་བསྟིམས་ཏེ་བཞུགས། ཨ་མྱེ་སྒམ་པོ་ར་
ཛ་སྒྲུབ་ཁང་ནས་ཆས་ཏེ་ཁུག་གསུམ་དུ་སླེབས་པ་དང་ཕཊ༔ ཤར་གཅིག་བྱས་པས།
ནམ་མཁའི་ལྷ་ཐམས་ཅད་ཡལ་སོང་ཚེ། ཕུ་བོ་དུང་སྐྱོང་དཀར་པོ་དུང་ཁྲབ་ཅན་
དགུ་བརྒྱས་བསྐོར་ཏེ་རྡེའུ་དང་དབྱེར་མེད་པར་བཞུགས་པས་སྐུ་ལ་སྐྱོན་མ་བྱུང༌། །
ཡང་ས་ཁུག་གཅིག་ཏུ་སླེབས་པ་དང་ཕཊ༔ ཤར་གཅིག་བྱས་པས། འོག་གི་ཀླུ་
ཐམས་ཅད་ཡལ་སོང་། ནུ་བོ་ཀླུ་སྤྲུལ་འོད་ཆུང་འཁོར་དགུ་བརྒྱ་བཅས་བཞུགས།
སྦྲ་མཐོང་བ་དང་ཕཊ༔ ཤར་གཅིག་བརྒྱ བ་པས་བར་གྱི་གཉན་རིགས་ རྣམས་ཡལ་་་
86



བར་སོང་། གཉན་གེང་མཛོད་འཁོར་སུམ་བརྒྱ་དྲུག་ཅུ་བཅས་བ རྟན་པར་
བཞུགས། དེ་སྐབས་ལྷ་འབོད་ཡིད་ཀྱིས་མཛད་པས་སྔར་བཞིན་དགྲ་ལྷ་ཁ་ཡ་
འབབ་འབབ། ཆོས་སྐྱོང་བུ་ཡུག་འཚུབས་འཚུབས། ཝེར་མ་གློག་དམར་
འཁྱུག་འཁྱུག་བྱས་བྱུང་བ་དང་། མུ་སྟེགས་སྒམ་པོ་ར་ཛ་སྒོ་ན་སླེབས་པ་དང་དུས་
མཉམ་པར་ཇོ་རུས་ཤུ་རྡེའུ་བཞི་བོ་བསྡུས་ཏེ་གཏོར་བས། ཨ་མྱེའི་སྣང་ངོར་མི་
དཀར་དུང་ཁྲབ་ཅན་ལ་དགུ་བརྒྱ། མི་སྔོན་གཡུ་ཁྲབ་ཅན་ལ་དགུ་བརྒྱ། མི་
སེར་གསེར་ཁྲབ་ཅན་ལ་སུམ་བརྒྱ་དྲུག་ཅུ། མཁའ་འགྲོའི་དམག་ཚོགས་དགུ་བརྒྱ་
ཙམ་གྱིས་དེད་པའི་སྣང་བ་ཤར་ཏེ་ཕྱི་བལྟས་མེད་པར་བྲོས་དུས། ཇོ་རུའི་སྤྲུལ་པ་
གཅིག་གིས་མུ་སྟེགས་སྒམ་པོའི་སྒྲུབ་ཕུག་ནང་ནས་འཐུང་ཆུ་དང་འཚོ་ཆས་མེད་་་ བའ་
པར་བྱས། གཅིག་གིས་ཕྱི་བཞིན་དེད་ཅིང་། ཨ་མྱེ་ཅུང་མགྱོགས་པར་བྲོས་
ནས་ཆུ་ཁ་ཞིག་ན་ས་ཕྱིར་བལྟས་ནས་ལག་པས་དམར་བྱས་པས། ད་ལྟའང་དམར་
ཆུ་ཁ་ཟེར། དེ་ནས་དམག་འོངས་བ་མཐོང་སྟེ་རྟེན་གཏོ ར་དེ་དམག་བཟློག་ཕྱིར་
རྫོང་དགོས་བསམས་ནས་སྒྲུབ་ཕུག་ནང་དུ་སོང་བ་དང༌། ཇོ་རུས་དེ་མ་ཐག་ཏུ་
རྫུ་འཕྲུལ་གྱིས་ཕ་བོང་གཡག་རོ་ཙམ་གྱིས་སྒྲུབ་ཁང་གི་སྒོ་བཅད་དེ་གང་དུའང་་་་༌་
འགྲོ་ས་མེད་པར་བྱས་ཤིང༌། མུ་སྟེགས་བོན་ལོག་དེས་ན་རེ། འདྲེ་ཕྲུག་བུ་ཕྲུག་
ཇོ་རུ་ཁྱོད། ། རྣ་བས་ཉོན་དང་མིག་གིས་ལྟོས། །རིང་བོ་གྲི་དང་ཐུང་ངུའི་
ཁབ། །གྲི་ཁབ་གཉིས་ཀྱི་སུ་བཟང་བལྟ། །བརྩེ་ཆེན་དགའ་རབ་དབང་ཕྱུག་
མཁྱེན། ། བོན་སྐྱོང་བསྟན་མ་བཅུ་གཉིས་མཁྱེན། །མ་གཅིག་སྲིད་པའི་རྒྱལ་མོ་
མཁྱེན། །བདུད་མོ་ཁྲག་གི་རལ་བ་མཁྱེན། །ཞེས་ཞག་བསྒྲུབས་ཀྱི་གཏོར་
ཆེན་འཕངས་ཏེ། བྲག་དེ་འགུལ་ཤིག་གེར་བཏང་བྱུང་། ཡང་ཟླ་བསྒྲུབས་ཀྱི་
གཏོར་ཆེན་དེ་དམོད་བཅོལ་བདེན་བདར་བཅས་འཕངས་ཏེ་བྲག་སེར་ཁ་ཤིག་གེར་



བྱུང་ཞིང༌། ཕྱི་ན་ཐོག་འབྲུག་གློག་གསུམ་འཁྲུགས་ཤིང༌། དེ་ཚེ་ཇོ་རུ་སྣང་སྲིད་
ཟིལ་གནོན་པདྨ་དྲག་པོའི་སྐུར་བཞེངས་ཏེ་སྐྱོན་གྱི་དྲི་མས་མ་གོས་སོ། །ཡང་བོན་
ལོག་དེས་ལོ་བསྒྲུབས་ཀྱི་རྟེན་ག ཏོ ར་བཅས་འཕངས་ཏེ། དེར་སྐབས་བུ་ཇོ་རུ་
དེས་བྲག་ཕུག་གནམ་ལྕགས་ཀྱི་ཁང་སྒྲོམ་སྲུབ་མེད་ཞིག་ཏུ་བསྒོམས་ཏེ་བོན་རྒན་ཁོ་་་
རང་གི་སྡོང་ཟླ་རྒྱབ་རྟེན་དང་བཅས་འགྲོ་དབང་མེད་པར་ལྕགས་ཁང་དེར་བཅུག་་་་
ཚེ། ལྟ་སྲུང་བདུད་དུ་བབས་པ་དང་། རང་གཤེད་རང་སྟེང་དུ་ལོག་ནས་ཨ་མྱེ་
སྒམ་པོ་ར་ཛ་ཐལ་བའི་རྡུལ་ཕྲན་བཞིན་དུ་བརླགས་སོ། །ཡང་ཇོ་རུའི་སྤྲུལ་བ་
གཅིག་མ་འགོགས་མོའི་རྩར་བཞུགས་པས། དེར་ཡོད་ཚད་ཀྱིས་སྒམ་པོ་ར་ཛ་བྲོས་
པ་མཐོང་ནས་ཅི་ཡིན་གང་ཡིན་ཟེར་པས་བསྡད། ཞག་ངོ་གསུམ་སོང་ཚེ་ཨ་མྱེ་
སྒམ་པོ་ར་ཛ་བཏུལ་ལོ་ཟེར་བས་སྤྲུགས་སོ། །དེའི་ཕྱིར་ཉིན་ཇོ་རུ་སྔ་བར་
བཞེངས་ཏེ་མ་ལ་དེ་རིང་ང་ལ་དོན་ཆེན་པོ་ཞིག་ཡོད། །ཁ་སང་ངའི་ཕུ་བོ་དང་སྲིང་
མོ་ལྷ་རླུང་རྣམས་ཀྱིས་ཨ་མེ་སྒམ་པོ་ར་ཛ་བཏུལ་ཚར་རོ། །ད་དེ་རིང་དེའི་ཤུལ་
བསྡུ་བ་ལ་འགྲོ་དགོས་ཟེར་ནས་ཕེབས་སོང་། དེའི་ཉིན་སྔ་བར་སྟག་རོང་ར་སྟེང་
དུ་ཨ་མྱེ་སྒམ་པོ་ར་ཛ་དངོས་འདྲ་བ་ཞིག་ཏུ་སྤྲུལ་ནས་སྟག་རོང་སྨྲ་སྒོ ར་སོང་བས་་༌༌་༌་
དཔོན་ཁྲོ་ཐུང་ལ་གླུ་འདི་ལྟར་བླངས་སོ། །
གླུ་ཨ་ལx། གླུ་ཐ་ལ་ལ་མོ་ཐ་ལ་ལེན། །
ཆེ་བཙན་ནག་ཕྱོགས་སྲུང་མ་རྣམས། །
དེ་རིང་ཨ་མྱེའི་ཀླུ་སྣ་དྲོངས། །
ས་འདི་ཡི་ས་ངོ་མ་ཤེས་ན། །
ཁྲོ་ཐུང་མཚེར་ས་བར་མ་རེད། །
མི་ང་ནི་སྒམ་པོ་ར་ཛ་ཡིན། །



འདྲེ་ཇོ་རུ་གསོད་པའི་གཤེད་མ་ཡིན། །
དེ་ནས་ཉོན་དང་ཞུ་རྒྱུ་ཡོད། །
བདུད་ཕྲུག་ཇོ་རུ་ཟེར་བ་དེ། །
ལྷ་པདྨའི་ཕོ་ཉ་ཡིན་ནོ་ཟེར། །
གཉན་གེར་མཛོད་བུ་རྒྱུད་ཡིན་ནོ་ཟེར། །
གླུ་གཙུག་ལའི་ཚ་བོ་ཡིན་ནོ་ཟེར། །
མི་ཁོ་ལ་འགྲན་ཟླ་མེད་དོ་ཟེར། །
ཁྱོད་སྟག་རོང་སྐུ་བསོད་ཆེ་བ་དང༌། །
ང་ཨ་མྱེ་ནུས་མཐུ་ལྡན་པས་ན། །
སྲོག་དམར་པོའི་རྒྱུན་ཐག་བཅད་ནས་ཡོད། །
མདང་སུམ་ནམ་གྱི་གུང་ཐུན་ལ། །
འཆི་བའི་བསྔོ་རྟེན་ང་ལ་ཕྲོད། །
ང་སོང་ནས་པགས་པ་བཤུས་ཏེ་ཡོང༌། །
རོ་ཆུ་བོའི་གཞུང་ལ་བོར་ནས་ཡོང་། །
ཁྱོད་སྟག་རོང་དབང་ཐང་ཆེ་བའི་དྲིན། །
ང་ཨ་མྱེ་ནུས་མཐུ་ཆེ་བས་བ ཏུལ། །
དེ་མིན་སུས་ཀྱང་འཐུལ་རབ་མེད། །
ང་ཨ་མྱེ་སྒམ་པོ་ར་ཛ་ཡི། །
ཕུང་བོ་རྡུལ་ཕྲན་ལྟར་བཏ ང་ན། །
ང་མི་བདག་སྟག་རོང་དཔོན་ལས་མེད། །
མི་པགས་རྒྱལ་མཚན་མཁར་རྩེར་ཚུགས། །
a9



བཙན་ཡ་མེད་སྟག་རོང་སྡེ་བ་དེ། །
སྡེ་མི་འ ཕར་མགོ་གནོན་དཔོན་པོ་བཞུགས། །
སྡང་དགྲ་བོས་གཏོར་བརླག་མི་ཐུབ་པའི། །
རྫོང་བཙན་པོ་ཕོ་རོག་སྙིང་རྫོང་ཡོད། །
རྫོང་བཙན་པོ་མི་འ གུལ་ལྟེ་བ་ལ། །
༢དྲེ་ཇོ་རུའི་པགས་པའི་རྒྱལ་མཚན་ཚུགས། །
མ་འགོགས་མོའི་བུ་སྡུག་ཇོ་རུ་ལ། །
ལྷ་འདྲེ་སྟོང་གི་སྟོབས་ལྡན་ཀྱང༌། །
ང་ཨ་མྱེའི་བསམ་པ་དཀར་དང་གཅིག།
དཔོན་ཁྲོ་ལུའི་ལས་དོན་བསྒྲུབས་དང་གཉིས། །
ཕ་ཁུ་བོ་དྲིན་ལན་བསབས་པ་གསུམ། །
དེ་གསུམ་མིན་སྐྱེ་ཁྲག་འོ་མ་རེད། །
མི་ཉིས་མེད་བསད་པས་ཨ་མྱེ་འགྱོད། །
འགྱོད་ཀྱང་སྟག་རོང་ཁྲོ་རྒྱལ་བཀའ། །
བཀའ་དེ་འདྲ་གནང་བའི་དོན་སྒོ་ལ། །
དེ་རིང་སྐར་མ་སྣར་མ་ལགས། །
སྤེན་པ་སྣར་མའི་འགྲུབ་སྦྱོར་ཡིན།།
གཡང་སྐྱེ་དེ་ལ་ད་ལྟ་སྤྲོད། །
གཡང་སྒྱེ་གཅིག་བུའི་ཆོག་པ་མིན། །
དཔོན་སྟག་རོང་མི་ཟེར་དགུ་ཟེར་ལ། །
དཔའ་ཞལ་ལུའི་ནུ་བོ་སོད་ཤོག་ཟེར། །
90



ལས་
འབུལ་བའི་རྒྱུ་དེ་སྐྱེ་སྟོང་ཡིན།
སྐྱེ་སྟོང་སྤྲང་བོའི་ལག་ཁུག་རེད། }
རེ་འབུལ་བའི་རྟ་ལ་ཡ་སོ་མེད། །
ཡ་སོ་མེད་ཀྱང་ལགས་སོ་ཞུས། །
དེ་སྟེ་སྟག་རོང་དཔོན་པོ་ལ། །
སྐྱེ་དང་དབྱུག་པ་གཉིས་འཛོམ་གདའ། །
ང་སྒྲུང་སྐྱེ་དབྱུག་པ་ཚ་འཛོམ་དགོས། །
སྤྲང་བོ་ང་ལ་རན་པ་ཡིན། །
སྟག་རོང་དཔོན་ལ་ཆུང་ནས་ཡོད། །
དེ་མིན་ཁྲིམས་དར་ཕྱུག་མོ་དང་། །
གདོང་སྨུག་པོའི་དབང་གི་ཐམ་ག་སྤྲོད། །
སྤྲང་ཁུག་དབྱུག་པ་ཁྱོད་ལ་དབང་། །
དེ་གཉིས་གཅིག་དེ་མ་སྤྲད་ན། །
ངས་ཞག་གསུམ་བསྒྲུབས་པའི་གཏོར་མ་འཕེན། །
ཞལ་དཀར་དཔོན་ལ་བཤད་རྒྱུ་བྱེད། །
ཅི་དགར་ཁྲོ་ཐུང་ཐུགས་བསམ་ཐོངས། །
ཞེས་ཇོ་རུའི་པགས་པ་ངེས་འདྲ་ཞིག་ཕྲུག་ལ་གྱོན་འདུག དེར་སྟག་རོང་ཚང་ལ་ཞང་
ཞུང་བོན་གྱི་རྟོགས་ལྡན་པ་ལ། གནམ་ཐེལ་གྱིས་ཕུལ་བའི་ ཕྱག་ཤིང་ལྕང་དཀར་
ཕེར་ཀ་ཞེས་ལྷ་འདྲེའི་ཕུག་ནོར་བདེན་ཚིག་གི་མཐུས་རྐང་མགྱོགས་ཀྱི་དངོས་གྲུབ་་་
བསྒྲུབས་པའི་རྟེན་འགྲོ་འདུག་ནུས་པ་ཞིག་ཡོད་པ་དེ་མཁོ་བའི་དུས་ལ་བབས་པ་་
ཡིན་པར་འ དུག་གོ །དབྱུག་པ་དེ་ཡང་གཡང་རྟེན་མདའ་དར་དང་ལྷན་ཅིག་ཙན་
9



དན་གྱི་ཀ་བར་བཅིངས་ཏེ་བཞག་པ་ལས་སུས་ཀྱང་རེག་ཙམ་མི་ནུས་པར་ཐེར་རོ། །
ཁྲོ་བྱུང་གི་བསམ་པར། ད་ཇོ་རུ་བསད་ཚར་འདུག ཨ་མྱེ་ཡང་སྔར་དང་མི་འདྲ་
བའི་བཙན་འཛུགས་འདོད་ཞིག་རེད་མོད། འོན་ཀྱང་ཅུང་ཁག་མེད་ཇོ་རུ་དང་
ཁོང་བར་ན་རྫུན་ཕྲན་བུ་རེ་སོང་། ད་གཡང་སྐྱེ་དང་ཕྱག་ཤིང་གཉིས་ཀ་སྦྱིན་ན་
འཕང་བའང་ཆེ་སྟེ། གཡང་སྐྱེ་ནི་སྦྱིན་ཆད་བྱས་ཡོད་པས་མ་བྱིན་ཐབས་མེད་ཡིན།
ཕྱག་ཤིང་སྟེར་ཚད་བྱས་མེད་པས་ཐབས་ཤིག་བཀོད་དགོས། ཁྲིམས་དར་ཐམ་
ག་ནི་སྤྲོད་ག་ལ་རུང་། འོན་ཀྱང་དབང་མི་ལག་དང་སྒྲ་ཤིང་ལག་ཟེར་བའི་དཔེ་
བཞིན་ནོ། །སླར་སྤྱི་འདཔོན་དང་རྒྱ་ཚ་ལ། ཉིས་མི་དགའ་བ་མ་ཟད། འདན་མ་
དང་ཨ་རྟེན་སོགས་ཀྱི་གོ་ནའང་ཡག་པོ་མི་ཡོང་ཐག་གིས་ཆོད་པ་ཡིན། དེ་བས་
སྐབས་ཤིག་ཁོ་རང་ལ་དགོས་ཟེར་ཚད་མ་སྦྱིན་པ་ལས་འོས་མི་འདུག རྗེས་སུ་བླ་མ་
ཁོ་རང་ལོ་ན་བགྲེས་སྟབས། དེ་ཡུན་རིང་འགོར་མི་དགོས་ཤིང༌། ལོ་ཤི་རྗེས་སྟག་
རོང་རང་ནོརལ་རང་བདག་བྱེད་པ་སྨོས་ཅི་དགོས། དེའི་བར་དུ་སྟག་རོང་དང་
མཆོད་ཡོན་གཅིག་པ་ལྟ་བུ་ཡིན་ཁུལ་བྱས་ན་ནོར་ གཞན་ལག་ཏུ་མི་ཤོར་ཐག་ཆོད་ ་ད་
ཡིན། ཨ་མྱེ་ཁོ་རང་མི་གཅིག་པུ་ཡིན་པས། ཅི་བྱས་ཀྱང་དྲག་བསམ་ནས་བསམ་
བློ་མང་དུ་བཏ ང་སྟེ། དྲིན་ཅན་སྒམ་པོ་ར་ཛ་ལགས། །ཅི་ཞུས་དོན་དེ་བསྒྲུབ་
པ་ཡིན། །སྔར་ཞུས་པེ་ཙེ་ནུ་དགུ་དང༌། །མཁོ་ཆས་གང་དགོས་ང་སྟག་རོང་
ནས་ཕུལ་ཆོག བོན་གུ་རུའི་ཕྱག་ཤིང་ཟེར་བ་དེ་བླ་མ་ལ་ཅི་ལ་མཁོ། སྟག་རོང་གི་
ཕུག་ལྷ་རྟ་མགྲིན་གྱི་རྟེན་ཡིན་པས། བསྣམས་ན་ཡོན་མཆོད་གཉིས་ཀ་མི་བཟང༌།།
དེ་ལས་གསེར་དངུལ་སོགས་ཅི་དགོས་འབུལ་ཞུས་པས། འོ་ཆོག་ཁྱོད་ཀྱི་ཐེ་ཙེ་
དང་དབྱུག་པ་གཉིས་ནི་ཁྱོད་རང་གི་བྱོས། ཁྲིམས་དར་དང་ཐམ་ག་གཉིས་ང་ལ་
སྤྲོད། དེ་མིན་ད་ལྟ་ངས་འདམ་ང་བྱེད་། ཇོ་རུ་འདི་གླིང་དཀར་ནང་གི་ནོར་བུ་



རེད། །འབུམ་པ་དཔོན་གྱི་ནུ་བོ། ནག་པོ་བདུད་ཀྱི་ཁ་གནོན་ཡིན་པས། དེ་
བསད་པའི་སྡིག་གླ་ནི་དེ་འདྲའི་ག་ལ་འོང༌། སྤྱིར་ཁྱོད་སྟག་རོང་དཔོན་གྱི་དོན་
བསམ་པ་མ་གཏོ གས་ཇོ་རུ་གསོད་ཅི་ལ་དགོས། ངས་ལོ་རྒྱུས་འདི་སྤྱི་དཔོན་དང་
རྒྱ་ཚ་སེང་སྟག་སོགས་དང་། མ་ཟད་ཚེ་འབྲིང་དཔོན་རྒྱུད་ལ་ཞིབ་ཏུ་ཞུས་ན།
ཁྱོད་སྟག་རོང་ཤུལ་མེད་དུ་གཏོང་བ་ལ་ཉིན་གཅིག་ལས་མི་འགོར་མོད། འོན་ཀྱང་
ཕུ་ནུའི་ནང་ནང་དམེ་ཡོང་དོགས་དང་། ངས་ཀྱང་མཐའ་མཇུག་རིང་བོ་ཞིག་
བསམ་པ་ཡིན། དེའི་མི་ཚད་ཇོ་རུའི་པགས་པའི་རྒྱལ་མཚན་འདི་ཡང་ང་ཨ་མྱེའི་
གྱོད་རྩ་རོ་བདག་ཁྱོད་སྟག་རོང་ཡིན་པས་ནམ་ཕུགས་ཕན་ཐོག་ཡོད་བསམས།
ད་ཁྱོད་ཀྱིས་བསམ་བློ་གཏོང་བ་གལ་ཆེ། སྦྱིན་རྒྱུ་ཡིན་ན་ད་སྤྲོད། མི་སྟེར་ན་འགྲོ་
ངེས་ཡིན། དེའི་ལན་མཐུ་དང་བྱད་ཁ་མི་གཏོང་ཐབས་མེད་ཡིན་ཟེར་ནས་འགྲོ་
རྩིས་བྱས་ཚེ། ཁྲོ་ཐུང་སྐྲག་སྟེ་དེ་འདྲ་མ་མཛད་དང་ངས་འབུལ། བླ་མ་ཡོན་
མཆོད་བར་ཐུགས་ཁྲོ་བཞེས་ག་ལ་དགོས་ཞེས་པས་མགྱོགས་པར་ཕུལ། ད་བླ་མ་
ཁྱོད་ཀྱིས་ངའི་ཁྱད་ནོར་འདི་གཞན་གྱིས་མི་མཐོང་པར་མཛོད། ཁྱོད་ཀྱིས་འགྲོ་
དོན་རྫོགས་རྗེས་ཚུར་གནང་རོགས་ཞུ་བ་དང་། གཞན་སུ་ལའང་མ་བཤད།
འདིའི་གནས་ཚུལ་གཞན་ལ་བཤད་ན་རང་ཅག་གི་མཐའ་མི་ཡག་ངེས་ཅན་ཡིན།
ཁྱེད་མྱུར་དུ་ཕེབས་ཞེས་བཤད། ཨ་མྱེ་ཡང་ཁ་ཕྱིར་བསྐོར་ཏེ་ཡར་ཅུང་ཙམ་སོང་
ཚེ་གར་སླེབས་མ་མཐོང་པས། ཁྲོ་ཐུང་ཁོ་རང་བློ་ཐེ་ཚོམ་བཅས་ཡིད་མི་བདེ་བར་
གདའོ། །དེ་ནས་ཇོ་རུ་དེ་མ་ཐག་ཨ་མའི་དྲུང་དུ་ཕེབས། ཞག་ཁ་ཤས་སུ་དེར་
བཞུགས། ཉིན་ཞིག་ཇོ་རུས་མ་ལ་དེ་རིང་ངའི་རིག་པ་སྔར་ལས་དྭངས་ཤིང་བློ་བདེ་
བར་འདུག་གསུངས་པ་དང༌། དེ་ཚེ་ནེ་ནེ་གནམ་སྔོན་དཀར་མོ་དེ་གཡུ་ཡི་སྦྲང་བུ་
ཞིག་ཏུ་སྤྲུལ་ནས་བུང་བའི་རྟ་ལ་དྲངས་ནས་ལུང་བསྟན་གྱི་གླུ་འདི་བླངས་སོ། །
93



གླུ་ཨ་ལx། གླུ་ཐ་ལ་ལ་མོ་ཐ་ལx། །
སྐྱབས་བསླུ་མེད་དཀོན་མཆོག་གསུམ་པོ་མཁྱེན། །
མ་ནེ་ནེ་ལ་ལུང་བསྟན་འདི་འདྲ་ཡོད། །
སྟག་རོང་དཔོན་པོ་ཁྲོ་ཐུང་དེས། །
པར་བལྟས་ན་བསམ་པ་གནག་དང་འདྲ། །
ལས་གང་བྱས་ཇོ་རུའི་གྲོགས་སུ་གྱུར། །
སྐུ་སྐྱེས་པ་མཐོ་ཡང་བདུད་བཙན་དང༌། །
བཙན་མ་མོ་ཐེའུ་བསེན་ལ་སོགས་པ། །
དཔོན་སྟག་རོང་སྙིང་ལ་ཞུགས་ནས་ཡོད། །
དམ་སྤྱིའི་ལུས་གདོན་མ་བྲལ་ན། །
དམག་ཁྲ་བོས་གླིང་དཀར་ནང་འཁྲུག་བྱེད། །
དམག་ནང་འཁྲུག་བྱེད་པར་སྐྲག་མི་དགོས། །
དེ་བས་ད་ལྟ་སྤྱི་ཕུར་ཕེབས། །
མུ་སྟེགས་སྒམ་པོ་ཤི་འདོགས་བྱོས། །
གཡང་སྐྱེ་དབྱུག་པ་རིག་སར་ཞོག།
མཚམས་ཐོ་ཕ་ཝང་ཡིན་ཁུལ་བྱོས། །
བྲ་བ་ཐར་བའི་གསེར་ཁུང་དགོས། །
ཁྲོ་ཐུང་ད་ལྟ་འགྲོ་རྩིས་ཡོད། །
སྒྱུ་མར་སྤྲུལ་ནས་ཕུག་པར་འགྲོ། །
སྒྱུ་བཤིགས་རྒྱུ་མེད་པར་བྱིན་གྱིས་རློབས། །
ལུས་གདོན་ཁ་ནས་སྐྱུགས་སུ་ཆུགས། །
gA



，
བློ་དྲན་རྟེན་མེད་པའི་རིལ་བུ་དེ། །
ད་ལྟ་འ དོན་པའི་དུས་བབས་མེད། །
དམག་ཁྲ་བོའི་གཡུལ་ངོ་མི་བཤམ་པའི། །
བཀའ་བསྒོས་མནའ་ཆུ་བླུད་ནས་འཐུང་། །
ལས་མི་བདེན་ཌཱ་རུ་འདྲ་བ་དེ། །
རྫོང་བཅུ་གཉིས་སྒོ་མོ་འབྱེད་ཚེ་མཁོ། །
བུ་ཇོ་རུའི་ཐུགས་ཀྱི་དཀྱིལ་དུ་ཟུངས། །
ཞེས་གསུངས་དེ་ཐོས་པ་དང༌། དེ་མ་ཐག་ཇོ་རུ་དེ་རྫུ་འཕྲུལ་གྱིས་ལྕི ་ཕུའི་བྲག་
ཕུག་ཏུ་ཕེབས་ཏེ་བྱ་ཁྲ་ཞིག་ཏུ་སྤྲུལ་ནས་བྲག་ལོགས་སུ་བབས་སོ། །ཁྲོ་ཐུང་གིས་
ཀྱང་ཁ་སང་གི་ཨ་མྱེ་དེ་ཅི་ཡིན་ཆ་མ་འཚལ་བས་བསམ་བློ་མང་དུ་བཏང་སྟེ། ཨ་མྱེ་
ལ་རྫུ་འཕྲུལ་ནི་མེད། ཇོ་རུ་ལ་ཡང་རྫུ་འཕྲུལ་ཡོད་མེད་གོ་རྒྱུ་མེད་ཅིང་། དེ་ཅི་
ཡིན་མི་ཤེས་པའི་རྐྱེན་གྱིས་བློ་སོམ་ཉིའི་དྲ་བར་ཆུད་དེ། དེའི་ཉིན་པར་ཨ་མེད་
ལྟ་ཅི་བྱས་འདུག་པ་བལྟ་རུ་འགྲོ་དགོས་སྙམ་ནས་ལྕི་ཕུ་ལ་སོང་དུས། བྲག་ཕུག་
གི་ཀླད་ན་དུ་བ་སྔོ་ལིང་ལིང་ཡོང་བ་མཐོང་སྟེ། དེ་ནས་ཨ་མྱེ་ཡོད་ཁོ་ན་རེད་
བསམས་ནས་བྲག་ཕུག་གི་སྒོར་སོང་ཚེ། བྲག་སྒོ་ཕ་བོང་ཆེན་པོ་ཞིག་གིས་བཅད་
ཅིང་མཚམས་ཐོ་ཞིག་བཞག་འདུག བྲག་དེ་ལ་ཞིབ་ཏུ་བལྟས་ཚེ་དབྱུག་པས་ཕུག་
པ་འདྲ་བའི་ཁུང་བུ་གཉིས་འདུག ཁོ་བོས་བུག་ག་ཞིག་ནས་ལྐོག་བལྟས་བྱས་ཚེ།
བྲག་ཕུག་གི་ནང་ཐམས་ཅད་མཐོང་བས་ཨ་མྱེ་སྒམ་པོ་ར་ཛ་མགོ་ཐུར་བསྟན་ཏེ་རལ་
བ་ནག་ཉིལ་ལེར་ཤི་འདུག དེའི་རྒྱབ་ཀྱི་བྲག་ངོ་ན་བེརྒ་དང་གཡང་སྐྱེ་གཉིས་
བཀལ་ཡོད་པ་མཐོང་ནས། ཁྲོ་ཐུང་ཧ་ཅང་དགའ་ནས་བྱིས་པ་ཞིག་ཏུ་སྤྲུལ་ནས་
ནང་དུ་སོང་དུས། དབྱུག་པ་དང་གཡང་སྐྱེ་གཉིས་ནི་མཐོང་རྒྱུ་མེད་པར་གྱུར། དེ་



ཚོ་ཁྲོ་ཐུང་གི་བསམ་ཚོད་ལ་རང་བྱིས་པ་ཞིག་སྤྲུལ་བས་བྱིས་པའི་མིག་གིས་མ་མཐོང་
ཨེ་ཡིན་སྙམ་སྟེ། མགོའི་སྤྲུལ་སྒྱུར་བཤིགས་པས་མགོ་སྔར་དང་འདྲ་ཞིང༌། ལུས་
བྱིས་པར་གྱུར་བས་ཕྱོགས་ཕྱོགས་ཐམས་ཅད་ལ་བལྟས་དུས། མེས་ཚིག་ཤུལ་དང་
ཆུས་བཤལ་ཤུལ་ལས་རོ་སོགས་དང་དངོས་ཆས་གང་ཡང་མི་འདུག དེའི་སྐབས་ཇོ་
རུས་སྒྱུ་མ་བཤིགས་རྒྱུ་མེད་པར་བྱིན་གྱིས་བརླབས་ཏེ་བཞུགས་པར་གདའ། ཁོ་ལ་
འཇིགས་སྐྲག་བསམ་གྱིས་མི་ཁྱབ་པ་ཞིག་སྐྱེས་ནས། ཨ་ཡ་ང་གདོན་འདྲེ་ཞིག་གིས་
ཁྲིད་པ་འདྲ། ད་ཕྱིར་བུད་ན་བཟང་སྙམ་སྟེ། ཡང་མགོ་བྱིས་པར་འགྱུར་བའི་
སྔགས་བཏབ་ཀྱང་མགོ་འགྱུར་མ་ནུས་ཤིང༌། ད་ཁུང་བུ་ནས་ལུས་ཆུད་ཀྱང་མགོ་
མ་ཆུད་པར། ཅི་བྱ་གཏོལ་མེད་དུ་གྱུར་པས་ལྷ་རྟ་མགྲིན་ལ་གསོལ་བ་བཏབ་ཀྱང་
མ་ཆུད་པའི་སྐབས་དེར་ཇོ་རུ་བྲག་སྒོར་སླེབས་ནས། ན་རེ། བདུད་སྒམ་པོ་ལ་
ཛ་བཏུལ་བའི་ཕུག་པ་འདིར་གཟུགས་ཅན་མི་མ་དགོས་གཟུགས་མེད་ཀྱི་འདྲེ་ ཡང་་
མི་ཐར་བ་ཞིག་བྱས་ཡོད་མོད། དེ་རིང་འདི་ན་རྟ་ཞིག་འདུག་པས་ལྷ་འདྲེ་གང་
ཡིན་ཞིག་ནང་ན་ཡོད་པ་ཐག་གིས་ཆོད་ཟེར་ནས་བྲག་སྒོ་བྱིས་པ་ཐར་བ་ཙམ་ཕྱེ་སྟེ།
ནང་དུ་ཕེབས་ནས་ཨེ་འདི་ན་མི་མགོ་རྒྱལ་པོ་ཞིག་འདུག བདུད་དེ་ཟ་འདྲེ་ཡིན་པ་
ཐག་ཆོད་རེད། མི་བསྒྲལ་ན་བསྒྲལ་ལུགས་ཤིག་དགོས་གསུངས་ཏེ། ལྕང་དཀར་
བེར་ཀ་ཀླད་ལ་བསྐོར་བས། ཁྲོ་ཐུང་སྐྲག་ནས་ལྕང་ལོ་རླུང་གིས་བདས་པ་བཞིན་
འདར་སུག་སུག་བྱས་ནས། ཨ་སྐྱིད་ཚོ་སྐྱིད་རིན་པོ་ཆེ། ། །ཇོ་སྐྱིད་མི་མིན་ལྷ་ཡི་
སྲས། །ལྷ་དང་བླ་མ་ཡི་དམ་གསུམ། །ཐུགས་ཁྲོ་བ་ཡོད་ཀྱང་འཛིན་པ་མེད། །
ང་མ་གསོད་སྟག་རོང་ཁྲོ་ཐུང་ཡིན། །འདུག་མ་བཟོད་སྒྱུ་མ་སྤྲུལ་ཉེས་བྱས། །
མགོ་བོ་སྤྲུལ་རྒྱུ་ཡོད་ན་ཡང༌། །ལུས་སྒྱུ་མ་བཤིགས་རྒྱུ་མེད་པ་བྱུང་། །ལུས་པོ་
ཐར་ཀྱང་མགོ་བོ་ཐོག །དེ་སྟེ་ཇོ་རུ་ཕེབས་པ་འདི། ]ཨ་ཁུའི་བསོད་ནམས་



བཟང་རྟགས་རེད། །སྐྱོབས་སྐྱོབས་ཚེ་སྐྱོབས་སྲོག་སྐྱོབས་བྱོས། །ཅི་གསུངས་དང་
དུ་ལེན་ངེས་ཡིན། །ཞེས་ཞུས་པ་དང༌། ཇོ་རུས་འོ་ཨ་ཁ། བདུད་དེ་ངས་བཏུལ་
ཟིན་ཀྱང༌། ཨ་ཁུ་སྟག་རོང་དེས་གཤེད་ཁུ་ལབ་པ་དང་འདྲ། ད་ལྟ་ཅུང་ཟད་
འགོར་ན་ཨ་ཁུ་འཆི་རྒྱུ་ལས་ཅང་མི་ཡོད། ཕ་ཁུ་བོ་མེད་པའི་བུ་ཚ་དེ། །རྩལ་
ཡོད་ཀྱང་སྟག་མོ་ཐང་འཁྱར་ཟེར། །ལུས་འཛུམ་དྲུག་རྒྱ་སྡེའི་ཇོ་འབེན་འདྲ། །
ཞེས་ཟེར་བ་དེ་ལྟར་རེད། ད་ཚུར་ཤོག་གསུངས་ཚེ། ཁྲོ་ཐུང་རྒྱུར་ཕུག་པའི་ནང་དུ་
འོང་བསམ་སྟེ། : ཇོ་རུས་ཡར་འཐེན་པའི་ཚེ་བྱིས་པའི་ལུས་ཀྱང་བྲག་གསེང་དུ་
ཐོགས་ཏེ་ཡར་ཡང་མ་ཆུད་པས། ཇོ་རུ་ན་རེ། ད་ཁྱོད་ཀྱི་ལྟེ་བ་ན་བདུད་དེའི་ཟ་
འདྲེ་ཤི་གཤེད་ཐམས་ཅད་ཚུགས་པ་འདྲ་མ་གཏོ གས། བྱིས་པའི་ལུས་ཡར་ཐར་
ས་ནས་ཕྱིར་མི་ཐར་བའི་བྱ་བ་ག་ལ་ཡོད། ཁྱོད་ཀྱིས་ལྟ རྟ་མགྲིན་ལ་གསོལ་བ་རྩེ་
གཅིག་ཏུ་ཐོབ་གསུངས་ནས། ཕྱག་གཡས་ཁྲོ་ཐུང་གི་མགོ་ཐོག་ཏུ་བཞག་སྟེ།
ལྷ་འབོད་ཡིད་ཀྱིས་མཛད་ནས་ཁྲོ་ཐུང་གི་ཁ་ནས་སྤྲུལ་ནག་པོ་མགོ་གཉིས་ཡོད་་་་
པ་ཞིག་བསྐྱུགས་ཏེ། སྦྲུལ་དེ་མྱུར་དུ་བསད་ནས་རྣམ་ཤེས་དག་ཞིང་དུ་དྲངས་
སོ། །དེ་མ་ཐག་ཁྲོ་ཐུང་ཕུག་པའི་ནང་ནས་བདེ་བར་ཕྱིར་ཕྱུང་ཞིང༌། ཇོ་རུ་ན་
རེ ད་སྒྱུ་མ་བཤིགས་ཏེ་ཨ་ཁུ་ཕེབས་རྒྱུ་བྱོས། ང་ཡང་འགྲོ་རྒྱུ་ཡིན་ཟེར་བས་
མར་ཅུང་ཙམ་ཕེབས་པ་དང་། ཁྲོ་ཐུང་གི་སྒྱུ་མ་བཤིགས་རྒྱུ་མེད་པས་སྐྲག་སྟེ།
ཇོ་རུ་ལན་ཁ་ཤས་བོས་ཏེ་ཇོ་རུས་ཨ་ལན་མཛད་ནས་ཕྱིར་ཕེབས་བྱུང༌། ཁྲོ་ཐུང་
གིས་ཚ་བོ་ཇོ་རུ་ལགས། ཁྱོད་ཀྱིས་ངའི་སྒྱུ་མ་འདི་བཤིགས་རོགས་མཛོད་དང་།
ཁྱོད་ཀྱིས་ཅི་གསུངས་བཀའ་བཞིན་བསྒྲུབ་ཟེར་བ་དང༌། ཡང་ཇོ་རུ་ན་རེ། ངས་
སྒྱུ་མ་མི་ཤེས་ཤིང་འོན་ཀྱང་བྱིས་པའི་རོ་འདི་ཁྱོད་ཀྱི་དབུ་ལ་འབྱར་ཡོད་པས།
འདི་བཅད་ནས་ཕྱིར་འཕང་ན་ཨ་ཁུའི་དབུ་ངེས་མ་གང་ཡིན་མི་ཤེས་པ་རེད་ཟེར།



ཡང་ཁྲོ་ཐུང་གིས་བྱིས་པའི་ལུས་དེ་ཨ་ཁུའི་ལུས་ཡིན་པས་གཅོད་མི་རུང༌། དེ་ལས་
ཐབས་གཞན་ཞིག་མཛད་རོགས་ཞུས་པ་དང༌། ཇོ་རུས་ཐུགས་བསམ་གཏོ ང་ཁུལ་
ཞིག་བྱས་ནས། ཡ་ཨ་ཁུ ཁྱོད་ཀྱི་སྒྱུ་མ་དེ་བཞིཊ་རྒྱུ་མེད་པ་ནི་གླིང་དཀར་བསམ་
པ་ནག་པོ་ཞིག་བྱས་པས་ལན། གལ་ཏེ་སྒྱུ་མ་གཤིཊ་ད གོས་ན་ངན་གཡོ་ལྐོག་ཇུས་
མི་བྱེད་པ་དང་། ནང་དམེ་མི་བྱེད་པའི་ཁས་ལེན་དེ་སྙིང་ནས་བྱེད་ནུས་ན། སྤྲུལ་
སྒྱུར་བཤིགས་རྒྱུ་ཡོད་པ་རེད་གསུངས་པ་དང༌། ཁྲོ་ཐུང་ནས་དེ་བདེན་ཁས་ལེན་
(དམ་བཅའ་གཉིས་འབུལ་ཆོག་ཞུས་པས། ལྟུང་དཀར་བེརྒའི་འོག་ཏུ་འ ཚུལ་ཏེ།
གླིང་ཚེ་འ བྲིང་ཆུང་གསུམ་ལ་ནང་དམེ་མི་བྱེད་པའི་མནའ་ཐེངས་གསུམ་བོར། །
མནའ་དཔང་དང་པོ་དེ་རྟ་མགྲིན། གཉིས་པ་སྟག་ལྷ་མེ་འབར། གསུམ་པ་གླིང་
དཀར་པོའི་ཕ་འབུམ་བཅུ་གཉིས་དཔང་བར་དུ་བཞག དེ་མ་ཐག་ཇོ་རུས་ཁྲོ་ཐུང་
གི་ལུས་སྔར་བཞིན་འགྱུར་དུ་བཅུག་སྟེ་ཇོ་རུ་སྐད་ཅིག་གིས་ཕེབས་སོ། །ཁྲོ་ཐུང་
གིས་ལྕང་དཀར་བེརྒ་ཇོ་རུ་རྩར་ཡོད་པ་མཐོང་ཞིང་ཕུག་པར་སྡུག་མྱོང་བ་དེ་སོགས་
ཇོ་རུའི་ཆོ་འཕྲུལ་དང༌། ཨ་མྱེའི་ཤི་གཤེད་གང་ཡིན་མ་ཤེས་བསྡད། འོན་ཀྱང་
བྱ་བ་ཐམས་ཅད་ཇོ་རུས་ཤེས་ཀྱང་ཇོ་རུ་དེ་ད་ལྟ་དང་འདྲ་ན་མི་གཤིས་བཟང་པོ་ཞིག་
རེད། ང་རང་གི་རྒྱུ་ཤོར་བ་སོགས་རྒྱ་ཚ་དང་སྤྱི་དཔོན་རྣམས་མི་བཤད་པ་རེད་སྙམ་
སྟེ་སེམས་བདེ་བར་བསྡད། དེ་ནས་བཟུང་ཇོ་རུ་ད གུངས་ལོ་ལྔའི་བར་དུ་ཁྲོ་ཐུང་
གི་མི་ཐུབ་པ་ཤེས་ནས་བཞག་པ་ལས་ངན་གཡོ་ཅི་ཡང་མ་བྱས་པར་ཟེར། འདི་
སྐོར་རྫ་འབྲི་གཉིས་ཀྱི་གཟུགས་མེད་ཀུན་དམ་ལ་བཏགས་ཏེ་བཀའ་བསྒོས་གཉེར་ད
གཏད་སོགས་བགྲངས་ཀྱིས་མི་ལངས་པར་མཛད། གཟུགས་མེད་ཀྱི་འགྲོ་དོན་
དགོངས་ལོ་ལྔ་ལ་མ་ཕྱིན་པར་མཛད། ཕྱི་ཚུལ་ནི་བྱིས་པ་ལྟ་བུའི་སྣང་ངོར་སྤྲུལ་
སྒྱུར་མཛད་པ་ཡང་བསམ་གྱིས་མི་ཁྱབ་པར་ཡོད་དོ། །འདི་ཡན་འཁྲུངས་གླིང་
98



མེ་ཏོག་ར་བ་ཞེས་ངོ་མཚར་རྟོགས་པ་བརྗོད་པའི་ལེའུ་དང་པོ་རྫོགས་སོ། །
༄༅། །དེ་ནས་རྨ་ས་བཟུང་དར་གྱི་མདུད་པ་ཞེས་བྱ་བ་ནི།
ཆུ་ཕོ་རྟའི་ལོའི་རྒྱལ་ཟླ་བའི་ཚེས་བཅོ་ལྔའི་ཐོ་རངས་སུ་རྨི་ལམ་འོད་གསལ་འདྲེས་འ་
མའི་སྣང་ཆར། བླ་མ་ཨོ་རྒྱན་པདྨ་འཁོར་ཚོགས་རྒྱ་མཚོས་བསྐོར་བ་མངོན་སུམ་
ལྟ་བུར་མཇལ་བས་མགྲིན་གཅིག་ཏུ་ཇོ་རུ་ལ་ལུང་བསྟན་གྱི་གླུ་འདི་གནང་བར་ ་་ ་་།
གདའོ། །
གླུ་ཨ་ལ་ལx། གླུ་ཐ་ལ་ལ་མོ x། །
དེ་ནས་ཇོ་རུ་ལྷ་ཡི་སྲས། །
ཉོན་དང་འདྲ་མ་འདི་འདྲ་ཡོད། །
བྱ་རྒྱལ་ཁྱུང་གི་ཕྲུ་གུ་ལ། །
སྒྲོ་རྐང་རླུང་གི་སྤུ་རུ་ཡོད། །
མ་ཐོ་ནམ་མཁའི་བྱ་ལམ་མ་ཆོད་ན། །
ཁྱུང་གཤོག་རྩལ་འཛོམས་པ་དོན་མེད་རེད། །
ཕོ་ཐོང་སེང་གེའི་གདུང་རྒྱུད་ལ། །
མགོ་གཡུ་རལ་རྩལ་གསུམ་རང་གྲུབ་ཡིན། །
གངས་དཀར་རྩེ་མོར་མ་ཕྱིན་ན། །
སེང་རྩལ་ གསུམ་རྫོགས་པ་དོན་མེད་རེད། །
ཁྱོད་ལྷ་ཕྲུག་མི་ཡུལ་བྱོན་པའི་ཚེ། །
རྫུ་འཕྲུལ་གྲུབ་རྟགས་ཐོགས་མེད་རེད། །
འཛམ་གླིང་དབང་དུ་མ་བསྡུས་ན། །
རྫུ་འཕྲུལ་ཚེ་བ་དོན་མེད་རེད། །



རྒྱ་ནག་ཤང་དཀར་ལོ་མ་གཅིག །
རྒྱ་གར་ཡུལ་གྱི་ས་ལུ་གཉིས། །
བོད་ཡུལ་རམ་པའི་འབྲས་བུ་གསུམ། །
སྐྱེས་ལུགས་ས་ཡི་བཟང་ངན་རེད། །
མི་ཤེས་བྱིས་པའི་གཟུགས་འཛིན་གཅིག །
བཅུ་དྲུག་ལོན་པའི་ལང་ཚོ་གཉིས། །
བརྒྱད་ཅུའི་དཔྲལ་བའི་གཉེར་མ་གསུམ། །
བཟང་ངན་དུས་ཀྱི་རྣམ་འ གྱུར་ཡིན། །
བསྒོམས་ནས་སངས་རྒྱས་ཐོབ་དང་གཅིག །
དགེ་བས་ཚོགས་གཉིས་རྫོགས་དང་བགཉིས། །
སྡིག་པས་འཁོར་བར་འཁྱམས་པ་གསུམ། །
རང་རང་ལས་བྱས་བཟང་ངན་རེད། །
རྡོ་ལྕགས་བར་གྱི་མེ་དང་གཅིག །
ས་སྨྱུག་བར་གྱི་ལོ་ཏོག་གཉིས། །
དཀར་ནག་ལས་ཀྱི་འབྲས་བུ་གསུམ། །
འབྱུང་ལུགས་རྟེན་འབྲེལ་བསླུ་མེད་ལ གས།།
ཁྱེད་འཁྲུངས་པའི་གནས་མ ཆོག་ས་འདི་ཡིན། །
ད་ཆགས་སའི་གནས་དེ་རྨ་ཁོག་ཡིན། །
རྨ་ཡར་ཟུག་རྒྱ་གར་ཡུལ་ལ་ཟུག །
རྒྱ་གར་ཆོས་ལ་བརྒྱུད་ཐག་ཉེ། །
མར་ཐུག་རྒྱ་ནག་ཡུལ་ལ་ཟུག །
100



རྒྱ་ནག་གོས་རྫོང་འབེབས་ཐག་ཉེ།།
ཤར་གྱི་རྫ་ཆེན་ཁུ་བྱུག་དེ། །
ཧོར་སེར་ཇག་པའི་འགྲིམ་ལམ་ཡིན། །
གཡག་ལའི་ལ་དང་ཁ་ཐག་ཉེ། །
སེར་པོ་ཧོར་ལ་འགྲོ་ལམ་བདེ།།
བྱང་ན་བཀྲའི་ཆུ་ཀླུང་ཕ་རོལ་ན། །
ནག་པོ་བདུད་ཀྱི་མཚེར་ས་ཡོད། །
མ་ཨ་སྟག་ཀླུ་མོའི་ཕ་ས་ཡིན། །
ཨ་དྲག་དཔོན་དང་ས་འདབས་འདྲེས། །
ཀླུ་བཙན་རྒྱུ་བའི་སྲང་མདོ་ཡིན། །
དབུ་བའི་ཚྭ་མཚོ་དཀར་མོ་དེ། །
ས་དམ་འཇང་གི་སྒེར་ས་རེད། །
རྨ་ཁོག་ས་ཡི་ཟུར་ལོགས་ཡིན། །
འཇང་གླིང་རྩོད་པའི་གྱོད་ས་ཡིན། །
རྨ་ཆུ་གཡུ་འབྲུག་འཁྱིལ་འདྲའི་ཐོག |
ཧོར་ཆུ་སྣོན་པ་བརྒྱབ་འདྲ་ཡོད། །
ཟོ་དོར་རྨ་རྒྱལ་སྦོམ་ར་དེ། །
གངས་ཅན་བོད་ཀྱི་ཡུལ་ལྷ་ཡིན། །
རྨ་ལུང་གཡུ་ཡི་དཀྱིལ་འཁོར་དེ། །
མདོ་ཁམས་ས་ཡི་ལྟེ་བ་ཡིན། །
སྟག་གཟིག་ནོར་དང་ཧོར་སོག་དང་། །
101



མུ་ ཏི་རོང་དང་མཐའ་མེད་བྱང་། །
རྒྱ་གྲམ་ས་ཡི་འདུས་མདོ་ཡིན། །
ས་དེ་རྣམས་ཁྱོད་ཀྱིས་མ་བཟུང་ན། །
གླིང་ཕལ་བའི་བུ་ལ་འཛིན་སྐལ་མེད། །
ད་ལྟ་འབྱུང་ཐོས་ས་བདག་བྱས། །
དེ་གནས་པ་རྐྱང་འབྲོང་གཉིས་ལས་མེད། །
སྲིབ་ལུང་ནགས་རྫོང་ཕྱུག་མོ་དེ། །
གཅན་གཟན་སྡེ་ལྔའི་ཕ་མ ཚེར་བཟུང༌། །
ཉིན་གྱི་མཁན་ལུང་རི་དྲུག་དེ། །
གསེ་རག་ཁྲ་བས་ས་བདག་བྱོས། །
རྒྱུ་ཆེན་ཚོང་ལམ་འགྲིམ་པས་ན། །
རྒྱུ་ནོར་ཧོར་སེར་ཇེག་པས་ཕྲོགས། །
མི་གཅིག་འགྲོ་བའི་རྐང་ལམ་དོགས། །
ཁྱི་མེད་ཀྱང་བྲི་བས་སྐྱིད་པ་བཟུང་། །
གཟིག་མི་དགོས་སྤྱང་ཀིས་མི་སྲོག་བཅད། །
དེའི་མགོན་སྐྱབས་འབྱུང་བོས་བྱས་པ་རེད། །
ས་དེ་ཚོའི་ས་བདག་ཇོ་རུ་བྱོས། །
གླིང་དཀར་པོ་དད་པ་ལྡོག་པ་ལ། །
ཁྱོད་ཇོ་རུས་བྱིས་པའི་བརྟུལ་ཞུགས་གྱིས། །
མ་འ གོ གས་མོ་སྤྲིན་མོ་ཟེར་བ་བྱོས། །
བུ་ཇོ་རུར་སྲིན་ཕྲུག་ཟེར་ལ་བྱོས། །
102



གླིང་དཀར་པོའི་ཁྲིམས་དང་འགལ་བ་དགོས། །
ཚོ་དྲུག་ལ་རྨི་ལྟས་ངན་པ་ཕོབ། །
ཇོ་རུ་གླིང་ནས་ཕུད་དེ་འོངས། །
སྒྲ་ཕབས་ལྷ་ཕྲུག་གཟི་མདངས་དགྱེས། །
སྟག་ཤར་བའི་མདངས་དེ་དགྲ་བོས་ཕབས། །
སྨན་བུ་མོའི་གཟི་མདངས་སྣང་བས་ཕྱུང་། །
ཤིང་སྤྲེལ་གནམ་ལོའི་ཡར་ཚེས་ལ། །
རྨ་སྨད་ས་ནག་ལུང་མདོ་ཟུངས། །
ལྷ་དང་བླ་མའི་བྱིན་རླབས་ཡོད། །
མ་དང་མཁའ་འགྲོའི་སྡོང་གྲོགས་ཡོད། །
ཆོས་སྐྱོང་སྲུང་མའི་མགོན་སྐྱབས་ཡོད། །
ས་བཟང་པོ་རྨ་ཡུལ་པདྨའི་ལུང་། །
དུས་བཟང་པོ་ཤིང་སྤྲེལ་ཡར་ཚེས་ལ། །
ལས་བཟང་པོའི་རྫུ་འཕྲུལ་ཁ་ལོར་བསྒྱུར། །
སྡེ་བཐང་པོ་ཚོ་དྲུག་རང་འཁོར་འོངས། །
མས་རྟེན་འབྲེལ་བཟང་པའི་དགའ་སྟོན་ཡོད། །
བཟང་པོ་ལུང་བསྟན་རིམ་པར་འབྱུང་། །
ཞེས་གསུངས་ནས་མི་སྣང་བར་གྱུར་ཏོ། ། དེ་སྐབས་མ་འ གོགས་མོའང་ཡེ་ཤེས་ཀྱི་
མཁའ་འགྲོ་ཡིན་པས། ས་བཟང་པོ་པདྨའི་ལུང་ཟེར་བ་གསལ་བོར་ཐོས་ཤིང༌། དྲི་
ཞིམ་གྱིས་ངད་ལྡང་། མེ་ཏོག་གི་ཆར་བབས། ཟག་མེད་ཀྱི་ཏིང་ངེ་འཛིན་ལ་དབང་
འབྱོར་ཏེ་དགྱེས་བཞིན་བཞུགས་པ་ན། ཉིན་གཅིག་ཇོ་རུས་མ་ལ། ཨ་མ་ངའི་
1.03



མགོ་ལ་ཞྭ་ཞིག་དང༌། རྐང་ལ་ལྷམ་ཞིག རྒྱབ་ལ་གོས་ཤིག་དགོས་ཏེ། དེ་ཡང་
རང་གི་འདོད་པ་ལྟར་མ་བྱུང་ན་མི་ཕན། ད་བུ་སྐྱེས་ན་རང་ཁ་རང་གིས་གསོ།
ལས་ཡོད་ན་རྒྱུ་ནོར་རི་ན་ཡོད་པ་རེད་ཟེར་ནས། ལྟུང་དཀར་བེར་ཀ་ལ་ཞོན་ནས་
སོང་སྟེ། དང་པོ་སེ་ཡུ་རི་ལ་སོང་། རྒོ་འདྲེ་བསེར་རག་སྤུན་གསུམ་བསད།
མགོར་མི་མཛའི་རྒོད་པོ་ཅོག་ཞུ་དེ་མགོ་སུག་རབ་བེ་གྱོན། དགུང་མོ་སྤྱི་དཔོན་
བེའུ་གདང་ནང་དུ་སོང་། ནོར་གྱི་གོད་འདྲེ་བེའུ་བདུད་དེ་བརྐུས་ནས་བསད།
ལུས་མི་མཛའི་ཐེའུ་རྩེག་རྔ་གྱོང་དེ་བེའུ་ཀོ་ཇ་མ་རུག་གེ་གྱོན། ནམ་གུང་ཁྲོ་ཐུང་
རྟ་གདང་ནང་དུ་སོང་། རྟ་བདུད་རྟེའུ་ཚེག་ཤཱ་དེ་བརྐུས་ནས་བསད། རྐང་ལ་
མི་མཛའི་རྟ་ལྷམ་དམར་སུག་དེར། དྲེས་མའི་རྩྭ་ཡི་རྡོག་མཐིལ་བཙེམས་ནས་
གྱོན། འདྲེ་གསུམ་དམ་ལ་བཏགས་ནས་ཞྭ་གོས་ལྷམ་གསུམ་བྱུང༌། ཡང་ཉིན་
ཞིག་ཇོ་རུས་རྩི་ཡི་སྨན་ལུང་ཕྱུག་མོ་ནས་འཕྱི་བ་བརྐོ་བའི་ཚུལ་མཛད། བུ་ཇོ་རུས་
འཕྱི་བ་བསྐོ་བ་དེ། ཨན་དངས་རུ་མཁར་བ་ཅུང་ཟད་གནོན་གསུངས་ནས་གད་
པ་བརྐོས་ཏེ། གད་པ་ཆད་ནས་ཨན་དངས་རུ་རལ་ཆེན་དགུ་བརྡིབས་འོག་ཏུ་
བཏང་། དེ་ཚེ་ཇོ་རུས་མ་ལ། རང་ཐག་རང་གིས་བཅད་པ་དེ། གོང་
དཔོན་གྱིས་གསེར་ཐམ་བརྒྱབ་པ་ལས་བཙན། རང་དབང་རང་ལ་ཡོད་པ་་་
དེ། །ཐོབ་གོ་སའི་གསེར་ ཁྲི་སྟོང་ལས་སྐྱིད། །ཟེར་བ་དེ་ལྟར་མད་དོ། །ད་
འབུམ་པ་དཔོན་གྱི་རྒྱུད་མི་འདུག ང་ཇོ་རུ་ལ་གོང་ན་དཔོན་མེད་པས། ཅི་བྱ་དང་
ཅི་དགོས་ཀྱི་བློ་མི་སྡུར། འོག་ན་སྡེ་མེད་པས། ས་སྟེང་འདི་དགྲ་བོར་སོང་རུང་
བག་མི་འཁྱམས། ཟུར་ན་གཉེན་མེད་པས་ངོ་སྲུང་ཁ་གསག་གི་བརྩོན་འགྲུས་མི་
དགོས། ང་རང་མ་བུ་ལ་རྒྱུས་མེད་པས། སྔར་བསམ་ཕྱི་འབྱུང་གི་བློ་མི་བཀོལ།
ཉི་མ་གར་དྲོ་དང༌། ས་ཆ་གར་སྐྱིད་ལ་སོང་ན། ངེད་རང་མ་བུའི་མི་སོས་པའི་
104



དོགས་པ་ནི་བྱེད་ག་ལ་དགོས་གསུངས་ནས་འགྲོ་བ་ཐག་བཅད། འགྲོ་ས་སྨྲ་ཆོག་
ཡིན་ནམ། དེ་ཡིན་ན་ལམ་རྒྱུས་ང་ལ་ཡོད་ཞུས་ཙ་ན། སའི་དྲོད་ཁུངས། གྲོ་མ་
མངར་ས་སྦྲུལ་མགོའི་མདོ་ལ་འགྲོ་གསུངས་ཚེ། རྫ་ཆུའི་ཕ་རི་ན་སྲིན་མོ་བུ་གཟན་
ཟེར་བ་ཞིག་ཡོད་པ་དེ་འདུལ་བར་དགོངས་ནས། རྟེའུ་མཚེ་མ་ནེ་ཚ་ཆིངས་ཤིག་
བྱས། ཆུར་འཕངས་ཏེ་རྫ་ཆུའི་ཕ་རིར་ཕེབས་པ་དང༌། སྲིན་མོ་བུ་གཟན་གྱིས་
བྱིས་པ་བཞི་ལྔ་ཙམ་གྱི་རོ་ཟ་ཞིང་འདུག་པར། ཇོ་རུ་ན་རེ། ཨ་ཅེ་སྲིན་མོ་ལོ་བརྒྱ་
མ༑ ང་ལ་མེ་ཞིག་བྱིན་དང་ཐབས་ཤིག་སྟོན་གསུངས་ཏེ། མེ་བྱིན་ནས་ཁྱོད་ལ་
ཐབས་སྟོན་རྒྱུ་ཅི་ཡོད་ཟེར་བ་དང་། ཁྱོད་འདིར་བསྡད་ན་བྱིས་པ་རེ་ཟ་བ་ལས་
གཞན་གང་ཡང་ཟ་རྒྱུ་མི་ལོན་པ་རེད། ཆུ་འདིའི་ཕ་རིར་སོང་ན་གང་འདོད་ཟ་རྒྱུ་
ཡོད་འདུག་གསུངས་ཤིང་། མོ་ན་རེ། ཕ་རི་ལ་ཐོན་ཐབས་མི་འདུག་ཟེར་བ།
ཁྱོད་ཕ་རིར་ཐོན་ཐབས་ངས་བྱེད་གསུངས་ནས། རྟེའུ་མཚེ་རྔ་མ་དེས་མོའི་སྐྱེ་
བཅིངས་ནས་ད་ཁྱོད་ངའི་རྗེས་སུ་ཤོག་གསུངས་ཏེ། ཆུ་གཞུང་ནས་ཡར་བྱོན་པས་
སྲིན་མོའི་སྐེ་ཆད་ནས་དེ་མ་ཐག་ཏུ་ཆུ་ནང་དུ་བྱིང་ངོ། །དེ་ནས་ཁོང་སྤྲུལ་མགོའི་
འདབས་ལ་ཕེབས་པའི་ལམ་དུ་བྱིས་ཆུང་མེད་པའི་འཕྲང་ལམ་ན། བདུད་ཁ་སེ་རུ་
ལུ་ཟེར་བ་ཁོ་རྒྱུ་དུས་སུ་བྱུང་། ཆུ་ལ་གནས་པའི་འདྲེ་ཞིག་ཡོད་པ་འདུལ་བའི་
དུས་ལ་བབས་པར་དགོངས་ནས། ཨ་མ་ལ་ཁྱོད་རྗེས་ནས་ཤོག། ང་སྔོན་ལ་འགྲོ་
སྟེ་ལམ་འཕྲང་ཅི་འ དུག་བལྟ་གསུངས་ནས་སྔོན་དུ་ཕེབས་ཚེ། བདུད་དེ་ཁ་
གདངས་ནས་ཡོད་ཅིང་། ཇོ་རུས་ལྷ་འ བོད་ཡིད་ཀྱིས་མཛད་དེ། ཀོ་འབྲེང་
འདོམ་པ་བརྒྱད་ཅུའི་སྣེ་ལ་ལྕགས་ཀྱུ་བཏགས་ཏེ་འཕངས་པས། སྙིང་ལ་ལྕགས་
ཀྱུས་ཟིན་ནས ཕྱིར་ཕྱུངས་ཏེ་བསད། ཤ་ཁྲག་གིས་དགྲ་ལྷ་མཆོད། རྣམ་ཤེས་
དག་ཞིང་དུ་དྲངས་སོ། །དེ་ནས་སྦྲུལ་མགོའི་འདབས་སུ་ས་བཟུང་ནས་བཞུགས་
105



ཤིང༌། ལ་ཁའི་ཤ་ཕོ་རྐང་བཟུང་བྱས། མགོ་ཡི་དུང་རྭ་གནང་དུ་གླངས། རྒོད་
པོ་སྒོ་ཡིས་བསད། རྐྱང་དཀར་ཞགས་པས་བཟུང་། ལ་ཡན་གྱི་རི་དྭགས་ཆམ་
ལ་ཕབས། ཤ་ཡིས་རྩིག་པ་བརྩིགས། མགོ་ཡི་ར་བར་བསྐོར། ཁྲག་གི་མཚོ་
མོ་བསྐྱིལ། ལུང་ཡན་གྱི་མགྲོན་པོ་བཙོན་ལ་བཟུང༌། མི་ཤ་ཟས་སུ་ཟོས། མི་
ཁྲག་སྐོམ་དུ་འཐུངས། མི་ལྤགས་གདན་དུ་བ ཏིངས། མི་རོ་ཐང་དུ་བཀྲམ། །
ལྷ་འདྲེ་ཡིན་ཀྱང་ཡིད་ཆད། སྲིན་པོ་ཡིན་ཀྱང་ཁམས་ལོག་པ། སྡེ་བརྒྱད་ཡིན་
ཀྱང་འཇིགས་ཞུམ་མེ་ཞིག་བྱས་ནས་བཞུགས་སོ། །ཡང་དེར་ཕྱོགས་རྒྱུ་བའི་འགྲུལ་
ལམ་ཆད་པར་བྱས་ཏེ་ལོ་ཕྱེད་གཉིས་ཙམ་སྤྲུལ་མགོའི་འདབས་སུ་བཞུགས། དེའི་
སྐབས་གླིང་གི་བླ་མ། མོ་མ། རྩིས་པ། ཕ་ཁུ་ཕུ་ནུ་སོགས་ལ་དགྲ་ལྷ་ཝེར་མ་
རྣམས་ཀྱིས་རྨི་ལྟས་ལོག་པར་ཕབས་པས། ཇོ་རུས་གནོད་པ་འདྲ་བ་ཞིག་ཁོ་ནར་
ཐུན་མོང་གི་རྨིས་ཏེ། ཇོ་རུ་འདི་ལྷ་ཕྲུག་བདུད་དུ་གྱུར་ནས། སྐྱེ་འགྲོའི་བདེ་སྐྱིད་
འཕྲོག་མཐོང་ཚད་ཀྱིས་ཤ་ཟ་བ་སྲིན་པོ་གདོང་དམར་མངོན་སུམ་དུ་འདུག་ཅེས་ ་་༌་
གླེང་ན་ཡང་། སུས་ཀྱང་རྒོལ་བར་མ་ནུས་པར་གདའ། སྐབས་དེར་སྟག་རོང་ཚང་
གི་རྔོན་པ་མི་བདུན་ཤ་གཤོར་བ་རུ་འོངས་ཤིང་། ཤ་བ་མ་སོད་པར་གོ་ཚང་ནགས་
ནང་དུ་ཞག་མལ་བྱས་ཏེ་བསྡད་པར། ཇོ་རུས་སྐད་ཅིག་གིས་གོ་ཚང་མི་ནག་རྟ་
ནག་ཅན་མདུན་དུ་བཀུག་སྟེ། སྟག་རོང་རྔོན་པ་རྣམས་ཟླ་བ་གསུམ་གྱི་བར་གཏོང་
མི་ཆོག་པའི་བཀའ་བསྒོས། དེའི་བར་མི་རྟ་རྣམས་ཤི་ཆད་མི་འབྱུང་བར་བྱིན་
གྱིས་བརླབས་ཏེ་བཞག ཇོ་རུས་རྔོན་པ་མི་བདུན་རྟ་བདུན་བསད་པའི་སྤྲུལ་བར་
བསྟན་ཏེ། མི་རོ་དང་རྟ་རོ་གྲལ་དུ་བཀོད་ནས་བཞུགས་པ་ན། སྟག་རོང་རྔོན་
པ་ཐོར་བས་རྩད་གཅོད་པ་རི་ནས་འགྲོ་བ་སོགས་ཀྱིས་མི་རྟའི་ངོ་ཤེས་ཏེ། ཇོ་རུས་
ཟློས་ཞེས་གླེང་ཡང་། ཇོ་རུའི་རྩེར་འགྲོ་ནུས་པ་ནི་སུ་ཡང་མ་བྱུང་བའི་སྐབས།
106



གདོང་སྤྱི་དཔོན་རྒྱལ་པོས་བསམ་བློ་མང་དུ་བཏང་སྟེ། ཇོ་རུ་འདི་ལྷ་དང་མཁའ་
འགྲོའི་ལུང་བསྟན་པ་གང་ལ་བརྟགས་ནའང་བདུད་བཞི་ཟིལ་གྱིས་ནོན་པའི་སྤྲུལ་་་
བ་ཞིག་ནི་ཐེ་ཚོམ་མེད། ད་ལྟའི་མཛད་སྤྱོད་འདི་ལ་བལྟས་ན་ཕལ་ཆེར་གླིང་
དཀར་པོའི་ནང་ཁྲིམས་བཤིགས་པ་ལྟ་བུར་ཁོ་ནར་སྣང་སྟེ། འོན་ཀྱང་མཛད་པ་
གཞན་ཞིག་ལ་དགོངས་པ་གཏད་པ་ཡིན་ནམ། དགོངས་པ་ཅི་ཡིན་ངེས་པ་མ་རྙེད་
ཅིང་། འདི་རང་གར་བཞག་ན་གླིང་དཀར་གྱི་ཁྲིམས་ལུགས་མེད་པར་བཟོ་ངེས་
རེད། ཁོ་རང་ཁྲིམས་ལ་སྒྱུརན་ཉན་ཀྱང་མི་ཉན་ཐག་མི་ཆོད་ཅིང༌། ཁྱད་པར་
དུ་ལྷ་རྒྱུད་འཁྲུལ་མེད་ཡིན་སྟབས་ཁྲིམས་ལ་བཀོད་ག་ལ་རུང༌། ད་གང་ལྟར་
བཟང་ངན་གང་བྱས་བཏང་སྙོམས་སུ་འཇོག་པ་ལས་འོས་མི་འདུག ད་ལོ་འདི་ནས་
བཟུང་རྨི་ལྟས་ཐམས་ཅད་ཀྱང་ལོག་འདུག འདི་ཡང་ལྷ་བདུད་གང་རུང་ཞིག་གི་
ཆོ་འཕྲུལ་འདྲ་སྟེ། བཟང་ངན་གྱི་གཏང་ཐག་གཅོད་ནུས་པ་ནི་སུ་ཡང་མེད། ད་
ཆ་མོ་མ་ཀུན་ཤེས་ཐིག་པོ་ལ་མོ་ཞིག་བཏབ་ན་སྙམ་པ་སོགས་བསམ་བློ་བཏང་སྟེ་་་་་༌
གཟིམས་པས་ཐོ་རངས་ཁར། མཁའ་འགྲོ་མ་མདའ་དར་འཛིན་པ་སེངྒེ་དཀར་
མོ་བཅིབས་པ་ཞིག་གིས་ལུང་བསྟན་གྱི་མགུར་འདི་གསུངས་སོ། །
གླུ་ཨ་ལ x། གླུ་ཐ་ལ་ལ་མོ «{།
གསེར་ཁྲི་སེར་པོའི་མགོ་འཛིན་དེ། །་
གདོང་སྤྱི་དཔོན་རོང་ཚ་ཁྲ་རྒན་ཉོན། །
བྱ་རྒྱལ་ཁྱུང་གི་ཕྲུ་གུ་དེ། །
རེ་ཞིག་ཁྱིམ་དུ་བསྣད་ན་ཡང་། ། 1:|: :
གཤོག་དྲུག་རླུང་དང་སྡེབས་པས་ཉིན། ]
དཔག་བསམ་རྩེ་ལ་མ་ཕྱིན་ན། དེ་
107



ཁང་ཁྱིམ་ཐལ་ཕུང་བྱེད་དོགས་མེད། །
དུག་སྦྲུལ་མགོ་ཡི་ནོ ར་བུ་དེ། །
རྙེད་པ་དབུལ་བོས་བརྙེད་པ་འདྲ། །
དགོས་འདོད་འབྱུང་བའི་ལོངས་སྤྱོད་དང༌། །
དབང་ཐང་ཅན་གཉིས་མ་འཕྲོད་ན། །
དབུལ་བོས་ནོར་བུ་ཆུམ་རབ་མེད། །
ལྷ་ཕྲུག་མི་རུ་སྤྲུལ་བ་ན། །
འཁྲུངས་ཡུལ་ས་དེ་བཟང་ན་ཡང་། །
བདུད་བཞི་དམ་ལ་འདོགས་པའི་ས། །
རྨ་ལུང་བདག་ཏུ་མ་བཟུང་ན། །
གླིང་རང་ཡུལ་བཟུང་བའི་ཕན་པ་མེད། །
དེ་ཕྱིར་རྫ་འབྲིའི་བར་ཁམས་སུ། །
སྟོབས་ཤུགས་གླང་ཆེན་རྒྱུ་ལམ་དོག }
མས་ཀླུང་རྐྱང་ཤེས་དཀྱུས་ཐག་ཐུང་། །
གདུལ་བྱ་ཧོར་བདུད་ཁ་ཐག་རིང༌། །
རྟགས་དང་རྟེན་འབྲེལ་ལོག་པ་རྣམས། །
དཀར་ཕྱོགས་ཡུལ་ལྷའི་འཕྲིན་ལས་ཡིན། ]
སྟག་རོར་ཇོན་པའི་གསོན་སྟོང་དང༌། །
གླིང་དཀར་ཁྲིམས་ཀྱི་གྲོས་ཐག་ལ། །
ཇོ་རུ་མ་བཞག་བསྒྱུར་ན་ལེགས། །
ལོ་ཕྱེད་རིང་གསུམ་གྱི་ནང་རོལ་དུ། །
08



ཛ་འབྲི་དཀར་པོ་དར་གྱིས་གཡོགས། །
རྐྱང་གྲྭ་མའི་རྨིག་རྡོ་གནམ་དུ་བཏེགས། །
རྨ་ཡུལ་དུང་གི་མཆོད་སྡོང་ལ། །
རོང་ཆེན་སྡེ་ལྔའི་དར་གྱིས་བརྒྱན། ]
དེ་གོ་ན་སྙིང་གི་དཀྱིལ་དུ་ཟུངས། །
མ་གོ་ཡང་ཡང་སྨྲ་རྒྱུ་མེད། །
ཞེས་གསུངས་པ་དང་མནལ་སད། ལུང་བསྟན་གྱི་ཚིག་རིས་ལ་དཔྱད་ན་ཕལ་
ཆེར་དོན་ཆུད་པར་ཐུགས་དགྱེས་བཞིན་བཞུགས་སོ། །ཡང་སྟག་རུང་དཔོན་
གྱིས་ཨ་ཁོད་ཐར་བའི་ཟོར་སྣ་སྤྱི་དཔོན་རྩར་མངགས་ཏེ། གླིང་ཚོ་དྲུག་མ་
འཛོམས་ཐབས་མེད། འགོགས་མོ་མ་བུའི་སྙིང་ལ་སྲིན་པོའི་གདོན་ཞུགས་པ་ལྟ་
བུ་ཡིན་པས། སྔ་མ་སྟག་རོང་རྟ་བརྐུས་ནས་བསད། དེ་རྗེས་ཇོན་པ་མི་བདུན་
རྟ་བདུན་ཐོས་ཤིང་། མིའི་གོ་མཚོན་དང་རྟ་མགོ་རྣམས་སྤྲུལ་མགོའི་འདབས་སུ་
ཡོད་ཚུལ་དང༌། རྔོན་པ་རྩར་གཅོད་རྣམས་ཀྱིས་མཐོང་ལུགས་དང་། དེར་མ་
ཟད་ཡོངས་འཛོམས་ལ་ཁ་ནས་རྔོན་པ་མི་བདུན་བཀྱིགས་ཐོག་གིས་བསྡམས་ནས་་་
ཚེར་ལྕག་གིས་འབྲབ་བཞིན་ཇོ་རུས་རེད་ནས་འགྲོ་བ། སྐྱ་ལོའི་སེང་ལྕམ་ད་པོན་
གཡོག་གཉིས་ཀྱིས་མཐོང་ཚུལ་སོགས་ལོ་རྒྱུས་ཞིབ་པར་ཞུས་པས། སྤྱི་ད་པོན་ན་
རེ། ཨེ་ལས་ནག་པོ་དེ་འདྲ་བདེན་ཨེ་སྲིད་དམ། ཇོ་རུ་འདི་དཔའ་རྒྱ་ཚའི་ནུ་
བོའམ། ཀླུ་གཙུག་ལའི་ཚ་བོ། སྨུག་པོ་གདོང་གི་རྒྱལ་རྒྱུད་ཡིན་པས། འདི་ལ་
ལས་ནག་པོ་དེ་འདྲ་ཞིག་ཡོད་ནའང་བཤད་ཀྱང་ལོས་བཤད། རྒྱ་མཚོ་ཧུབ་ཀྱིས་
འདྲོངས་མི་ལ། ལྟོ་བ་ནམ་མཁའ་དང་འདྲ་བ་དགོས། རི་རབ་དཔུང་བས་
འདེགས་མི་ལ། སྟོབས་ས་གཞི་དང་འདྲ་བ་དགོས། མ་ཟད་གནའ་མིའི་ གཏམ་
109



དཔེ་ལ། བཙན་དང་རྟ་ཁ་མ་གཤིབས། བདུད་དང་ཆོ་ལོ་མ་འཕེན། ཀླུ་
དང་ཉེ་འཁོར་མ་བྱེད་ཟེར་བ་ལྟར་རང་གར་བཞག་ན་ད་གའ་སྙམ་སྟེ། འོན་ན་
ཇོ་རུ་མ་བུ་སྲིན་པོ་ཡིན་ཕྱིན། དེ་འདུལ་ནུས་མཁན་དང་རྩལ་གྲུབ་རྟགས།
དཔའ་སྙིང་རྡོ་གང་ལ་བསྐོར་ཀྱང་ཨ་ཁུ་ཁྲོ་ཐུང་དཔོན་ལས་གཞན་མེད། ད་སྔ་
སྲིན་ཁེ་སེ་རལ་བ་བཏུལ་ནས་དགྲ་འདུལ་གྱི་དགེ་ལམ། གནང་ལེན་གྱི་གྲོ་ཊ་ལམ་
གང་ལ་བསྐོར་ཀྱང་འདུལ་དགོས་པའི་བདུད་ཅིག་ཡིན་ཚེ། ཨ་ཁུ་རང་ལས་སུ་
ལའང་འདུལ་སྐལ་མེད། ད་སྟག་རོང་གིས་བཀའ་བཞིན་དུ་ ཚེས་བརྒྱད་ཉིན་འདུ་
ར་སྟག་ཐང་དུ། གླིང་ཚོ་དྲུག་གི་སྡེ་བ་ཆེ་ཕྲ་མེད་པར་འཛོམ་རྒྱུ་བྱེད་གསུངས་ནས་
ཕྱིར་བཏང་། དེ་ནས་ཚོ་དྲུག་གླིང་སྡེ་ཁྲ་མོ་འདུ་ར་སྟག་ཐང་དུ་འཛོམ་པའི་བརྡ་
དང་བང་ཆེན་སོ་སོར་བཏང་སྟེ། སྤྱི་དཔོན་ཉིད་རྒྱ་ཚའི་དྲུང་དུ་ཕེབས་ནས་བཀའ་
བགྲོས་དང་ལུང་བསྟན་བྱུང་ཚུལ་ཕྱི་ནང་གི་ལོ་རྒྱུས་ཞིབ་པར་ཞུས་ནས་གསང་རྒྱ་་༌་
དམ་པོར་མཛད། དེ་ནས་ཚེས་བརྒྱད་ཀྱི་རི་བོས་གསེར་ཞྭ་གྱོན་པ་དང་དུས་མཉམ་
དུ། མཐོ་སྟག་རོང་མ་ཚད། དམའ་རྒྱུ་རུ་ཡན་ཆད། ཆེ་སྤྱི་ད་པོན་མན་ཆོད། ཆུང་
སྣང་ངུ་ཡན་ཆད་ཐམས་ཅད་འཛོམས་པ་རེད། དེ་དུས་ཁྲོ་ཐུང་གིས་ཇོ་རུ་འདུལ་
དུ་སོང་ཟེར་བར་བསམས་ནས་འཇིགས་སྐྲག་གིས་དཔའ་ཞུམ་སྟེ་བསྡད། སེམས་
རྒྱ་དར་ལས་འཇམ། ལུས་ཤིང་བལ་ལས་ལྷོད་པོ་བྱས་ནས་གདའ། སྤྱི་དཔོན་
ནས་ཚོ་དྲུག་གླིང་སྡེ་ཁྲ་མོ་འདི་ཞོ་བཞིན་ཆགས་པ་ནི་ཁྲག་བཞིན་དཀྲུགས་ཤིང༌།
ད་མི་འཛོམ་ཀ་མེད་ཨ་ཁུའི་བཀའ་བཞིན་བསྡུས་པ་ཡིན་པས། འགོགས་མོའི་ཇོ་
རུ་དང་སྔར་ནང་ཕྱི་འཁོན་ཅི་འབྱུང་གསུངས་སོ། །ཨ་ཁུ་ན་རེ། ཁུ་བོ་སྤྱི་
དཔོན། ཚ་ལུ་རྒྱ་ཚ་སོགས་ཐམས་ཅད་ལ་ཞུ་རྒྱུར། ང་སྟག་རོང་དཔོན་གྱི་བསམ་
པ་ལ། སྤྱིར་གླིང་དཀར་གྱི་བསྟན་སྲིད། སྒོས་འབུལ་པའི་ལར་རྒྱ། མ་ཟད་རྣོ་
110



རུའི་སྐུ་ཇུས་ལ་བསམ་མནོ་མང་དུ་བཏང༌། ཡང་བློ་བག་ཕེབས་པ་ཞིག་གཏན་
ནས་མ་བྱུང་། ད་ལོ་ནས་རྨི་ལྟས་ཀྱང་ལོག ཇོ་རུ་འདི་ལ་ཟུག་གཟེར་ལུས་ན་མེད་
ཀྱང་ན་ཚ་སེམས་ཟེར་བ་ལྟར། གདོན་ཞིག་གིས་བརླམ་པ་འདྲ་ཨེ་ཡིན་སྙམ་པས།
གདོན་ལ་ཕན་པའི་སྐུ་རིམ། ནད་ལ་ཕན་པའི་སྨན་དཔྱད་ཅི་དགོས་ཀྱི་གྲོས་
དང༌། ཁ་སང་སྟག་རོང་ཤོག་ཁའི་རྔོན་པ་མི་བདུན་སོང་བ་ནི། ཡང་འཛོམ་རྒྱུ་
རྗེའི་ལ་ཁ་ནས་ཇོ་རུས་ཁྲིད་ནས་འགྲོ་བ་ནི་སྐྱ་མོ་སེང་ལྕམ་འབྲུག་མོ་དང་། གོ་ཆོད་
གཡོག་པོ་དཔལ་རྒྱལ་གཉིས་ཀྱིས་དངོས་སུ་མཐོང་ཟེར། དེར་མ་ཟད་སྦྲུལ་མགོའི་
འདབས་རོལ་དུ་ཇོ་རུ་མ་བུའི་རྩར་མི་མགོ་ངོ་ཤེས་པ་འདུག་ཟེར་བས་གནས་ཚུལ་དང་
ཐོས་ཤིང༌། ཇོ་རུ་དང་གླིང་བ་གཉིས་ཀྱི་བར་ན་བཤད་རྒྱུ་ཅི་ཡང་མེད་ཅེས་སྒྲོ་
འ དོགས་ཀྱི་སྐ་ཆ་དྲང་ཁུལ་དུ་ཞུས་ཚེ། སྤྱི་དཔོན་དང་རྒྱ་ཚ་སོགས་ཐམས་ཅད་
ཀྱིས་ཞལ་མཐུན་པར་མོ་རྩིས་བྱེད་གསུངས་ཤིང༌། དེ་ནས་མོ་རྩིས་བྱེད་ཁུལ་བྱས་
ཏེ༑ མོ་རྩིས་ནང་དུ་ཇོ་རུ་འདི་མེད་པར་མ་བྱས་ཕྱིན། གླིང་དཀར་པོ་བདེ་སྐྱིད་མི་
འོང་ཟེར་བ་བབས་འདུག་ཅེས་རྫུན་ཞུས་ཚེ། རྒྱ་ཚའི་ཐུགས་ལ་ཧ་ཅང་མ་སོང་བ་
རེད། དེ་ཚེ་གླིང་སྤྱི་དཔོན་ན་རེ། ཡ་འོ་ན་ལྷ་སྡེ་དཀར་པོས་ཉོན། ང་སྤྱི་
དཔོན་ལ་ལོ་རྒྱུས་འདི་འདྲ་ཡོད་གསུངས་ནས་གླུ་འདི་ཕུལ་ལོ། །
གླུ་ཨ་ལx། གླུ་ཐ་ལ་ལx། །
སྐྱབས་བསླུ་མེད་དཀོན་མཆོག་གསུམ་པོ་ལ། །
མི་ཕྱེད་གུས་པས་གསོལ་བ་འདེབས། །
གླིང་བའི་སྟག་ཐང་ཁྲ་མོ་ནས། །
ང་སྤྱི་དཔོན་རོང་ཚའི་གླུ་ལ་ཉོན། །
ཆོས་ཟབ་མོ་གསང་སྔགས་ཉེ་ལམ་དེ། །



ཡིད་མ་ཆེས་ད་མྱལ་བའི་ཉེ་ལམ་འདྲ། །
ཟས་ཞིམ་པོ་ཤ་མར་བུར་གསུམ་དེ། །
ཟ་ངན་ན་ནད་ཀྱི་རྒྱུ་རུ་འགྲོ། །
སྟེང་གོང་མ་ལྷ་ནས་གནང་བའི་སུས། །
བུ་ཇོ་རུ་གླིང་ལ་གནོད་ན་ཡང༌། །
གླིང་དཀར་པོའི་བསོད་ནམས་ཟད་པ་འདྲ། །
ག་ལ་རྩེ་མཚར་ཀུ་རེ་ཡིན། །
ཆོས་ཟབ་མོ་བླ་མའི་གདམས་ངག་དེ། །
དོན་སྒྲོ་འདོགས་ཆོད་ན་ཇེ་ཟབ་ཡིན། །
རྒྱུ་བཟང་བོ་ས་ནག་གསེར་སྦྲུམ་དེ། །
མེ་དམར་པོས་བཞུས་ན་ཇེ་བཟང་ཡིན། །
བུ་ཚ་བོ་སྟག་མོའི་སྙིང་ཁམས་ཅན། །
དགྲ་གཅན་གཟན་ཐུག་ན་ཡང་དཔའ་ཡིན། |
པ་ཕ་ཁུ་རི་རྒྱལ་ལྷུན་པོ་ལ། །
ཇུས་ཡག་ཉེས་བྱུང་ན་ཇེ་བརྟན་རེད། །
རུས་སྨུག་པོའི་གདོང་རྒྱུད་དཔའ་བོ་ལ། །
དགྲ་ཐོག་བབས་བྱུང་ན་ཡང་རྒོད་ཡིན། །
བུ་ཇོ་རུ་གླིང་ལ་གནོད་ན་ཡང་། །
ས་གར་སྐྱིད་བསྡད་ན་ཡང་སྐྱིད་ཡིན། །
ཐང་གྲུ་བཞིར་དྲོད་གཤེར་འཛོམ་པ་ན། །
ལས་ཅི་བྱས་རྩྭ་ལྗང་འཁྲུངས་རོགས་རེད། །
12



ལས་ཐོད་པའི་རི་མོ་ཡར་བཀོད་ལ། །
གནོད་ཅི་བསྐྱལ་ཕན་པའི་གྲོགས་སུ་འགྲོ། །
བུ་ཚ་བོ་དཔའ་རྩལ་འཛོམ་པ་ལ། །
དགྲ་མང་ན་གནང་གི་ཕ་ཞིང་ཡིན། །
དེ་ཨེ་གོ་ཚོ་དྲུག་གླིང་རུའི་སྡེ། ། །
ཁྲིམས་ལར་རྒྱུའི་ཁོག་པ་མི་ཆུང་དགོས། །
གཏམ་ཆུ་བོའི་ཕུགས་དེ་མི་ཆུང་དགོས། །
སྟག་རོང་མི་རྟ་བཅུ་བཞི་དེའི། །
གཤེད་མ་ཇོ་རུ་ཡིན་ཁུལ་བྱོས། །
མནའ་དཔང་འབྲུག་མོའི་ཆོག་རྒྱུ་བྱེད། །
ཁྲིམས་དེ་ཚོ་འགལ་བའི་ཆད་པ་ལ། །
བུ་ཇོ་རུ་གླིང་ནས་ཕུད་རྒྱུ་བྱོས། །
ཕ་བླ་མ་བརྒྱ་ཡིས་དུང་འདེད་དང༌། །
སྟག་ཤར་བ་བརྒྱ་ཡིས་མདའ་འདེད་དང་། །
སྨན་བུ་མོ་བརྒྱ་ཡིས་ཕང་འདེད་ཡོད། །
སྟག་རོང་མི་རྟ་བཅུ་བཞི་དེའི། །
ནག་ཉེས་ཇོ་རུར་མེད་པས་ན། །
མཐའ་གསལ་ན་འབྲུག་མོས་བཤགས་པ་བྱོས། །
ཡེ་མཁྱེན་མོ་རྩིས་ངན་དང་གཅིག།
ཕུ་ནུའི་རྨི་ལྟས་ལོག་དང་གཉིས། །
སྤྱི་མཐུན་ལས་ཀྱི་བཟང་ངན་དང་། །
།
113



ངན་ན་ཆད་པ་གཅོད་ལུགས་མེད། །
སྐྱེས་དམན་བུ་མོའི་ཁ་ངན་དེ། །
ཡིད་མ་བབས་ན་ཡང་འཕེན་ལུགས་ཡིན། །
རྒྱུ་མེད་སྤྲང་བོ་བསེ་རག་དེ། །
མེད་ན་དགའ་ཡང་སྤངས་བློ་མེད། །
མིག་མི་མཛེས་ཤ་ཡི་མཛེས་བུ་དེ། །
གཅོད་ཟེར་ན་རང་གི་མིག་འབྲས་རེད། །
རུས་སྨུག་པོ་གདོང་རྒྱུད་ཇོ་རུ་ནེ། །་
ཁྲིམས་ཉེས་མེད་ནག་འགེལ་བྱེད་མི་རིགས། །
མོ་ངན་ཡང་སྤྲུག་ན་རང་རྒྱུད་རེད། །
དེ་ནས་རྒྱ་ཚ་ཞལ་དཀར་ཉོན། །
ནུ་བོ་ས་མཐར་སྤྲུགས་པ་ལ། །
ཅི་མཁོ་བའི་ཡོ་བྱད་སྒྱུར་རྒྱུ་བྱོས། །
གླིང་འ དུ་ར་སྟག་ཐང་ཁྲ་མོ་ནས། །
བུ་ཇོ་རུ་འབོད་པའི་ཕོ་ཉ་ལ། །
གླིང་ཕུ་ནུ་སུ་འདྲ་འ གྲོ་རྒྱུ་ཡིན། །
ང་འགྲོ་ཁས་ལེན་སུ་ཡིས་བྱེད། །
དེ་ཡོད་ན་ད་ལྟ་ཁས་ལེན་བྱོས། །
གླིང་ཚོ་དྲུག་ཐུགས་ལ་དེ་ལྟར་ཟུངས། །
ཞེས་གསུངས་ཏེ་ཐམས་ཅད་ཀྱིས་དེ་ལྟར་བྱེད་ཅེས་པས་ཐག་བཅད། ཁྲོ་ཐུང་ན་
རེ། ད་ཕུད་ན་རྫ་རི་ནག་བསེ་རག་གི་ཡུལ་ནས་བརྒྱུད་དེ་མར་ཕུད་ཟེར། དེ་ཚེ་
114



ཞལ་དཀར་གྱིས་ཀྱང་རང་གི་ནུ་བོ་སྙིང་རྗེ་བ་འདི་ཕུད་རྒྱུ་ལ་ཞེ་འ ཚེར། གལ་ཏེ་
ཕུད་ན་ང་ཡང་ནུ་བོ་དང་སྡེབས་ནས་འགྲོ་སེམས་ནའང༌། ད་ཆ་ཕུ་ནུ་སྤྱི་དང་། །
སྒོས་ཁུ་བོ་སྤྱི་དཔོན་གྱི་བཀའ་ཡིན་པས་དེའི་ཐོག་ཏུ་མ་བཞག་ཐབས་མེད་པ་རེད།
ས་ཕུད་ས་ལ་བཟང་ངན་མེད་ཀྱང་ད་ཡང་འཛོམ་ཉི་མ་ཤར་ཡག་ནས་ཡར་མངགས་་
དགོས་གསུངས་པས། ཐམས་ཅད་ཀྱིས་དེ་ལགས་ཟེར་བས་ཐག་བཅད། དེ་
སྐབས་རྨ་རྒྱལ་སྦོམ་རའི་བསུ་མ་སླེབས་ཤིང་ཡོ་བྱད་ཐམས་ཅད་རྨ་ཡུལ་དུ་གདན་་་
དྲངས། བཞུགས་ཚུལ་སྔ ར་མུས་ལྟར་སྤྲུལ་བའི་ངང་ནས་བཞུགས། མ་འ བོ།གས་
མོ་ཀླུ་རིགས་ཡིན་པས་ཤ་ཁྲག་གི་གཡོ་སྐོལ་མི་ཟ་ཞིང་ཐུགས་མ་དགྱེས་ཀྱང་ཅང་མ་་་
སྨྲས་པར་བསྡད། སྐབས་འགར་སྤྲུལ་བ་དང་ཆོ་འཕྲུལ་ཡིན་སྙམ། ཐེངས་རེར་
ཤ་ཁྲག་གི་བཟའ་བཏུང་མཐོང་ཚེ། བུ་ལ་ཐེ་ཚོམ་དང་ལོག་ལྟ་ཅུང་སྐྱེས་ནས་
བསྡད། གླིང་བས་ཇོ་རུ་འབོད་པ་ལ་སུ་འགྲོ་བྱས་ཚེ། ང་འགྲོ་ཟེར་བས་ཁས་
ལེན་མཁན་སུ་ཡང་མ་བྱུང་བ་རེད། ཞལ་དཀར་གྱིས་ད་ཁྱོད་ཕུ་ནུ་རྣམས་འགྲོ་མ་
ནུས་ན། སྐྲག་མི་དགོས་ནུ་བོ་འ བོད་དུ་ང་འགྲོ་ཆོག་གསུངས། དེ་ཚེ་བློན་འདན་
མ་སྤྱང་ཁྲའི་དགོངས་པ་ལ། ང་རང་གླིང་དཀར་པོ་བློན་དུ་ལས་ཀྱིས་བསྐོས་པ་
ཡིན་པས། འཕྲིན་ཁྱེར་ལ་དཔོན་པོ་བྱོན། གཡོག་པོས་གསེར་ཁྲི་བསྲུངས་ནས་
འདུག་སྲོལ་ག་ལ་ཡོད་བསམས། འདན་མ་ན་རེ། གླིང་འ བུམ་པ་ཞལ་དཀར་
རིན་པོ་ཆེ། །ཁྱེད་མ་བྱོན་གསེར་ཁྲིའི་རྒྱན་དུ་བཞུགས། །འགྲོ་བའི་མི་དེ་ང་
ལ་བབས། །ཟེར་ནས་རྟ་འདོ་བ་དངུལ་ཕྱུག་ལྡེམ་པ་ལ་བཅིབས་ཏེ་གློག་འཁྱུགས་
པ་ལྟར་སོང་ངོ་། །ཚ་ཞང་འདན་མ་སྦྲུལ་མགོ་འདབས་སུ་སླེབས་ནས་ཡར་བལྟས་
ཚེ༑ མི་ལྤགས་ཀྱི་གུར་ཕུབ། རྒྱུ་མའི་ཆོན་ཐག་འཐེན། མི་རོ་དང་རྟ་རོའི་རགས་
བརྩིགས་ཏེ། སྲིན་ཡུལ་ལང་ཀ་པུ་རུ་ལས་ཀྱང་འཇིགས་ཆེ་བ་ཞིག་བྱས་བཞུགས་
115



པ་མཐོང་། དང་པོ་ཚ་ཞང་འདན་མ་དེས་ཐུགས་དགོངས་ལ། གདོང་ཆོས་
འཕེན་ནག་པོ་གདོང་རྒྱུད་ལ་འདི་འདྲའི་མི་ཞིག་སྐྱི་ལུགས་ག་ལ་ཡོད་སྙམ་སྟེ་སྐྱོ་ད་
བར་འདུག བར་དུ་བསམ་བློ་ཞིག་བཏང་སྟེ། ད་ཆ་གླིང་ཡུལ་གྱི་མི་ཐམས་ཅད་
དུས་གཅིག་ཏུ་ཟོས་ནའང་ཤ་ལྤགས་འདི་ཙམ་མི་ཡོད། དེ་ཕྱིར་སྟག་རོང་གི་མི་རྟ་
བཅུ་བཞི་ལས། འདི་ཟློས་ཟེར་བའི་ངེས་པ་སུ་ལ་མེད། ཐམས་ཅད་ཐོས་པ་རེད་
ཅེས་གླིང་བས་བཤད་འ དུག་སྟེ། ཐམས་ཅད་ཟོས་ཚར་ན་རང་རེའི་ལྷག་དོན་
མེད། གཏམ་དེ་ཚོའང་བདེན་པར་མི་འདུག མི་རོ་དང་རྟ་རོ་འདི་ཚོའང་འདི་
ཡིན་གྱི་བདག་པོ་མེད་པའི་མི་རྟ་འདི་འདྲ་ཞིག་ཡོད་དོན་མེད། དེས་སྒྱུ་མའི་སྤྲུལ་
པ་ཞིག་ཡིན་པ་ཐེ་མི་ཚོམ། གཞན་ཅི་ཡང་མིན་པར་ངེས་ཤེས་སྐྱེས་ཏེ། སྔོན་གྱི་
སྨོན་ལམ་དང་ལས་འབྲེལ་གྱི་མཐུས་རང་དབང་མེད་པར་དད་གུས་ཀྱི་བསམ་པ་་་་
ལྡོག་མེད་དུ་ཤར་ཏེ། རྟ་ལས་བབས་ཏེ་ཅུང་བཞུགས་པ་དང་། དེ་ཚེ་ཇོ་རུས་མི་
ཤ་ལག་པ་གཅིག་ཟ་བཞིན་སྒོར་བུད་འདུག འདན་མས་ཇོ་རུ་ཚུར་བྱོན་པས་
བརྡ་ཞིག་གཏོང་དགོས་བསམས་ཏེ། གློ་ནས་ཤང་ལང་དེ་བཏོན་ནས་ཡུག་ཡུག་
བྱེད་སྙམ་ཡང་། ཨ་ཡ་རལ་གྲི་འ རྫངས་པ་ཡུ་དམར་འདི། དགྲ་ལ་མ་གཏོགས་
གཡུག་ས་མེད་པས་བུ་ཇོ་རུ་ལ་དེ་སྟོན་ག་ལ་རུང་ཞེས་གྲི་ཤུབས་ལ་དྲངས་ཤིང་། །
ལྕག་ཚན་དེ་གཡུག་སྙམ་ཡང་། ལྕག་ཚན་འདི་རྟ ར་སྐུལ་བྱེད་མ་གཏོགས་དཔོན་
འབོད་པའི་རྫས་མི་རུང་། ད་རྨོག་སྟེང་གི་དར་ཕྲུ་འདི་བླ་མ་དང་དཔོན་གྱི་རྟེན་
ཡིན་པས་འདི་ གཡུག་ན་འགལ་ཟླ་མེད་བསམས་ཏེ་རྨོག་དཀར་གྱི་དར་ཕྲུ་དེས་བརྡ་་
བཏང་བས་ཚེ་ན། ཇོ་རུ་མྱུར་དུ་མར་སླེབས་ཏེ། ཨ་ཙེ་ཚ་ཞང་འདན་མ་བྱོན་
འདུག གལ་ཆེན་དོན་དང་རེ་ཆེན་མི། །མཉམ་དུ་འཛོམ་ན་རྟེན་འབྲེལ་དེ། །
ཕོ་རབ་གཅིག་ལ་འཁོར་བ་འདྲ། །ཕོ་འབྲིང་གཅིག་ལ་གཡར་བ་འདྲ། །ཕོ་
116



ཐ་མ་གཅིག་ལ་བྲོས་པ་འདྲ་ཟེར་བ་དང་མཚུངས། ཞེས་མྱུར་དུ་རྟ་ཁ་བླངས་ནས་
ཡར་ཕེབས་པ་དང༌། ཁྱིམ་དུ་ཕེབས་ཚེ་སྔོན་གྱི་མི་རོ་རྟ རོ་སོཊ་སྨིག་རྒྱུ་བཞིན་ཡལ་
ཏེ། ཇོ་རུའི་ཆོས་དང་སྐུ་སོགས་སྤྱོད་ལམ་གང་ལ་བལྟས་ན་དག་པའི་མཐོང་སྣང་
འབའ་ཞིག་ལས་མ་དག་པའི་སྤྲུལ་སྒྱུར་སྣང་མེད་དུ་སོང་ངོ༌། །སྐབས་དེར་འདན་
མས་གོ་མཚོན་རྣམས་བཀྲོལ་ནས་སྒོ་འགྲམ་དུ་བཞག་ཚེ། ཇོ་ནུས་གོ་མཚོན་སྒོ་
འགྲམ་དུ་འཇོག་མི་རུང་དགྲ་ལྷའི་རྟེན་མཁར་ཡིན་པས་རེ་རེའི་སྟེང་ན་ལྷ་རྗེ་་འདད དའ་
བཞུགས་ཡོད་ཟེར་ནས་ཁྱིམ་ཕུག་ཏུ་བཞག དེ་ནས་འདན་མ་ཁྱིམ་དུ་བྱོན་པས་
ཚེ༑ དྲི་ཞིམ་གྱི་ངད་ལྡང༌། སྣུམ་ཞིང་བག་དྲོ་བ། ཉམས་ད་གའ་ཞིང་རིག་པ་
དྭངས་པ། མོས་གུས་དད་པ་གཏིང་ནས་སྐྱེས་ཤིང་འདུག དེའི་ཉིན་དཔོན་བློན་
ཞལ་འཛོམས་པས་རྟེན་འབྲེལ་འགྲིགས། དེ་ནས་འདན་མ་ལ་མི་ཡུལ་དུ་མེད་པའི་
ལྷའི་ཞལ་ཟས་མང་པོ་དྲུངས་ཏེ། གདོང་ཆགས་ཚུལ་དང་ནམ་ཞིག་མཁོ་བའི་ལུང་
བསྟན་མང་པོ་རང་བབས་ཀྱི་གཏམ་དུ་གནང༌། སྐུའི་དངོས་པོ་ཕྱོགས་ཙམ་
བསྟན། འདན་མ་རང་གིས་ཀྱང་ཚེ་རབས་ཐམས་ཅད་དུ་རྗེ་བློན་འབྲལ་བ་མེད་
པར་སྨོན་ལམ་བཏབས་ནས། ཚ་ཞང་གིས་ལོ་རྒྱུས་ཞུ་དོན་གྱི་ཀླུ་འདི་ལྟར་ཕུལ་
གླུ་ཨ་ལ <། གླུ་ཐ་ལ་ལx།། 21:|
སྐྱབས་བསླུ་མེད་དཀོན་མཆོག་གསུམ་པ་དེ། །
མི་འབྲལ་སྤྱི་བོའི་རྒྱན་དུ་བཞུགས། །
ས་འདི་དང་ས་ངོ་མ་ཤེས་ན། །
རྨ་ཀླུང་དལ་འབེབས་གཡས་ཟུར་དང༌། །
རི་སྦྲུལ་མགོ་འདྲ་བའི་གཡོན་ཟུར་ན། །



༡ པ་
དཔོན་ཇོ་རུ་སྤྲུལ་བའི་སྲིན་གླིང་རེད། །
བུ་ང་དང་ང་ངོ་མ་ཤེས་ན། །
བློན་ཚ་ཞང་འདན་མ་སྤྱང་ཁྲ་ཟེར། །
གླིང་ཆུང་རྒྱུད་མུ་བའི་བློན་ཆུང་ཡིན། །
དེ་ནས་ལྷ་སྲས་ཇོ་རུ་ལགས། །
ཉོན་དང་ཞུ་རྒྱུ་འདི་འདྲ་ཡོད། །
ལྷོ་འཛམ་གླིང་གཉིད་ལ་དགའ་བ་རེད། །
དགུང་ཉི་མ་མ་བཞུགས་ནུབ་རིར་ཡོལ། །
དལ་མི་ཉན་མུན་པས་རྒྱབ་ནས་དེད། །
ནུབ་གླིང་གསུམ་དགའ་དགའ་དགྱེས་བཞིན་རེད། །
སེར་གྱི་ལེར་སྣང་བས་ཁེབས་པར་མཛོད། །
འཕྱི་མི་ཉན་སྐྱ་རེངས་བསུ་མ་ཡོད། །
དགུན་ཟླ་གསུམ་གྲང་ངར་གདུག་རྩུབ་ཆེ།
གླང་མེ་ཏོག་མ་བཞུགས་རང་ཡུལ་བྱོན། །
ཡུན་མ་འགོར་བ་མོས་རྗེས་འདེད་ཡོད། །
དབྱར་ཟླ་གསུམ་བདེ་སྐྱིད་ལྡན་ལུགས་ལ། །
ཁྲ་གྱི་ལེར་པདྨའི་འཛུམ་མདངས་ངོམས། །
ཆར་སིལ་མས་དབྱར་གྱི་སྣ་འདྲེན་བྱེད། །
གླིང་ཚོ་དྲུག་ཤོག་དཀར་མེ་ཏོག་ལ། །
བུ་ཇོ་རུའི་ཆར་བས་གནོད་དོ་ཟེར། །
ཆར་འགོག་པའི་སྔགས་པ་སྤྱི་དཔོན་རེད། །
18



ཆར་ཚེ་འགོག་མ་རེད་ཉིན་གང་རེད། །
ཚེ་གཏན་དུ་ཆར་བ་མ་བབས་ན། །
གླིང་ཚོ་དྲུག་ལོ་ཏོག་སྨིན་ཐབས་མེད། །
གཏན་ཡེ་གོ་འགོགས་མོའི་ལྷ་སྲས་ལགས།།
བསམ་ཤེས་ན་སྲིད་པའི་ལོ་རྒྱུས་འདྲ། །
བལྟ་ཤེས་ན་མིག་ལ་མཚར་སྣང་བྱུང་། །
ཉི་ཚར་བར་གྱི་འཇའ་ཚོན་དང་། །
རླན་དྲོད་བར་གྱི་སྨིག་རྒྱུ་གཉིས། །
སྤྲུལ་སྒྱུར་བར་གྱི་མི་རོ་གསུམ། །
ཤེས་ན་ཕན་མེད་གནོད་མེད་རེད། །
མ་ཤེས་འཁྲུལ་ཏེ་བདེན་པར་བཟུང་། །
འོག་མ་དྲོས་ཀླུ་ཡི་ཆར་བ་དེ། །
འབོད་ཟེར་ན་འབྲུག་གི་ང་རོས་འབོད། །
སྤྲིན་དཀར་པོའི་སྣང་བས་བརྒྱན་ཏེ་ཕེབས། །
སྟེང་ལྷ་ཡུལ་སྲིད་པའི་ཟོ་དོར་དེ། །
འབོད་ཟེར་ན་བཀྲ་ཤིས་དུང་གིས་འབོད། །
བདེ་སྐྱིད་དངོས་གྲུབ་རྩོལ་བཞིན་ཕེབས། །
བར་མི་ཡུལ་ལྷ་སྲས་ཇོ་རུ་དེ།།
འབོད་ཟེ་རེ་ན་བཀའ་བློན་འདན་མ་ཡོད། །
སྤྲུལ་སྒྱུར་གྱི་གཏེར་སྒོ་འབྱེད་བཞིན་ཕེབས། །
གཏམ་གོ་བའི་བུ་ལ་བརྡ་ཡིས་ཆོག །
119



མ་གོ་ཚིག་ལ་བསྐྱར་བལྡབས་མེད། །
ལྷ་སྲས་ཐུགས་ལ་དེ་འདྲ་ཟུངས། །
ཞེས་གླུ་དེ་ལྟར་ཕུལ་བ་དང༌། གསུངས་གླེང་ཞིབ་པར་མཛད་དེ། ཇོ་སྐྱིད་དམ་
པ་སངས་རྒྱ ས་དེས་བློན་འདན་མ་ལ་ལོ་རྒྱུས་ཀྱི་གླུ་འདི་དཀར་མོ་དགུ་འཁྱིལ་ལ་་་་༌་
དྲུངས་ནས་འདི་ལྟར་བླངས་སོ། །
གླུ་ཨ་ལ x[ གླུ་ཐ་ལ་ལ་མོ་ཐ་ལ་ལེན། །
སྐྱབས་བསླུ་མེད་སྣང་བ་མཐའ་ཡས་མཁྱེན། །
ས་བཙན་སྦྲུལ་མགོའི་ཁ་དབྲག་ན། །
མི་བཙན་པོ་འགོགས་ཕྲུག་ཇོ་རུ་ཡོད། །
འདི་བསྐོ་མི་ཨོ་རྒྱན་པད་མ་ཡིན། །
རུས་ཡབ་སེང་བློན་རྒྱལ་པོ་དང༌། །
ཕ་ཡབ་གཉན་རྗེ་གེར་མཛོད་རེད། ། ད་
ཀླུ་གཙུག་ལ་རིན་ཆེན་ཚ་བོ་ཡིན། །
འབུམ་པ་རྒྱ་ཚའི་ནུ་བོ་ཡིན། །
དེ་ནས་ཚ་ཞང་འདན་མ་ལགས། །
ཉོན་དང་ཞུ་རྒྱུ་འདི་འདྲ་གདའ། །
དགུང་ཉི་མ་ནུབ་འགྲོ་མ་ད་གའ་ན། །
སྨག་མུན་པ་ཅི་བྱེད་རང་ལག་ཡིན། །
དབྱར་དྲོད་གཤེར་འགྲོ་ལ་མ་དགའ་ན། །
སད་བ་མོ་ཅི་བྱེད་རང་ལག་རེད། །
གླིང་ཚོ་དྲུག་སྤང་རྒྱན་མེ་ཏོག་ལ། །
120



ང་ཇོ་རུའི་ཆར་བས་གནོད་པས་ན། །
ཡུན་མི་འགོར་ཁ་བས་མནན་པས་ཆོག །
དེ་ཁོག་ན་སྔགས་པའི་ཡང་རབ་ཡིན། །
ལྷོ་རྒྱ་རོང་ཡུལ་གྱི་སྨྱུག་མའི་བྱ། །
དབྱར་བྱང་ལ་མི་འགྲོ་ཁ་མེད་རེད། །
ཡུལ་རོང་ཆེན་ཚད་པས་སྒོ་ང་རུལ། །
དེ་བསམས་ནས་བྱ་རྒྱལ་བྱང་ལ་འཕུར། །
ང་བུ་ཇོ་རུ་འགྲོ་བར་མ་དགའ་ན། །
གླིང་ཚོ་དྲུག་གིས་འདེད་རྒྱུ་དཀའ་མོ་ཡིན། །
ང་བྱ་རྒྱལ་ཁྱུང་གི་ཕྲུ་གུ་ལ། །
མཐོ་ལྷ་ལམ་བཙན་ས་འཛིན་པ་དེ། །
ཕར་འདེད་པའི་གཤོག་དྲུག་གླིང་ན་མེད། །
ང་སེང་གེ་དཀར་མོའི་བུ་རྒྱུད་ལ། །
གངས་ཏེ་སེའི་རྩེ་མོར་ཕ་ས་བཟུང༌། །
ཕུད་བསམ་ན་གངས་དཀར་ཤོག་ས་མེད། །
བུ་ཇོ་རུ་བདུད་སྡེའི་ཁ་གནོན་ལ། །
སྟེང་གོང་མ་ལྷ་ནས་བསྐོས་པ་ཡིན། །
ས་གར་དྲོ་བསྡད་པས་འགྲུབ་ལེ་མིན། །
དེ་ཕྱིན་རྟགས་དང་རྨི་ལམ་སོགས། །
ཅིར་སྣང་ལྷ་ཡི་ཆོ་འཕྲུལ་ཡིན། །
སོང་ཟེར་བ་ཚངས་པས་ལམ་བསྟན་ཡིན། །



མཐུ་དམོད་མོ་གེར་མཛོད་ཀྱི་འཕྲིན་ལས་རེད། །
ཉེས་ཆད་པ་གཙུག་ལའི་སྐྱེལ་མ་ཡིན། །
གཟར་མོའི་བྲག་ལ་མ་འགོས་ན། །
བདེ་མོའི་ཐང་ལ་འབེབས་པ་དཀའ། །
ཡིད་སྐྱ་མོའི་ལམ་ལ་མ་ཞུགས་ན། །
སེམས་དགའ་མོའི་རྒྱུ་དང་མི་འཕྲོད་ཟེར། །
ང་ཇོ་རུ་ལྷ་དང་མཉམ་འགྲོ་ཡིན། །
ས་གར་སོང་ཇོ་རུའི་ཕ་ཡུལ་ཡིན། །
ལས་ཅི་བྱས་འགྲོ་བའི་དོན་ཇུས་ཡིན། །
བུ་ཇོ་རུ་གླེང་རྒྱ ས་ཆུ་བོ་ལ། །
གླིང་ཚོ་དྲུག་གསེར་ཉ་རང་འཁོར་ཡིན། །
བུ་ཇོ་རུ་རི་ལུང་རྩི་ཐོག་ལ། །
བློན་ཕུ་ནུ་ཤ་རྐྱང་རང་འཁོར་ཡིན། །
ས་བཟང་བོ་རྨ་ཡུལ་རྩྭ་ཐང་ན། །
བུ་ཇོ་རུ་མེ་ཏོག་འདབ་སྟོང་བཞད། །
གླིང་ཚོ་དྲུག་བུང་བའི་འཁོར་ཁྱིམ་བཟང་། །
ལྷ་སྦོམ་རའི་བསུ་མ་སླེབས་ནས་ཡོད། །
གཉན་སྐུ་ལྷའི་སྡོང་གྲོགས་ཆས་ནས་ཡོང་། །
ཀླུ་གཙུག་ལའི་སྐྱེལ་མ་ཁྲིག་གེར་གདའ། །
ང་མི་འདུག་རྨ་ཡུལ་མཐིལ་དུ་འགྲོ། །
ཡུན་མི་འགོར་དཔོན་བློན་མཇལ་ངེས་ཡིན། །
122



གཏམ་གོ་ན་རྣ་བའི་བདུད་རྩི་བྱོས། །
མ་གོ་གླུ་ལ་བསྐྱུར་ལེན་མེད། །
ཅེས་གསུངས་པས་ཚ་ཞང་འདན་མ་སྤྱང་ཁྲ་དེའི། བློ་འགྱུར་མེད་སྤྲིན་བྲལ་ནམ་
མཁའ་ལ། དད་མོས་གུས་བཅོས་མིན་གྱི་ཉི་མ་ཤར་ཏེ། ། དཔོན་ཇོ་རུའི་གདུལ་
བྱ་མ་རྫོགས་པར། བློན་འདན་མས་ཞབས་ཕྱི་རྒྱུན་ཆད་མེད་པར་བསྒྲུབ་རྒྱུའི་སྨོན་
ལམ་བཏབ་སྟེ། དེ་ནས་འབྱོན་པར་ཆས་ཙ་ན། ཇོ་རུས་བློན་འདན་མ་ལའང་
ཁྱོད་སྟོན་དུ་སོང་། ང་ཇོ་རུ་རྩོར་འགྲོ་མ་ཕོད་འབོད་སྐད་བཏང་བྱུང་ཞེས་ཤོད།
ད་ལྟ་ངེད་གཉིས་ལབ་པའི་གནས་ཚུལ་ཕྱི་ནང་སུས་ཀྱང་མི་ཐོས་པར་གལ་ཆེའོ་ཞེས་་
གསུངས་སོ། ། དེ་མ་ཐག་འདན་མ་གླིང་སྒར་ཐོག་ཏུ་ཕེབས་ཏེ་ན་རེ། ཇོ་རུ་དེ་
ནི་སྨིན་པོ་མངོན་སུམ་ལྟར་འདུག་སྟེ། ང་ཉེ་སར་འགྲོ་མ་ཕོད་པས་འབོད་སྐད་
བཏང་བྱུང༌། ཟེར་བ་ལྟར་ན་སང་ཉིན་སླེབས་ཟེར་སྐད། ཐམས་ཅད་ཀྱིས་ཀྱང་
འདན་མ་འཚམས་པོར་ཕེབས་བྱུང་ཞེས་དགའ་སྤྲོ་ཚད་མེད་ཅིག་སྐྱེས་པར་་་ ་༌༌་་༌ ཟ་
གདའོ། ། དེར་འཁོད་ཀྱི་ལ་ལས་དེ་རིང་ཇོ་རུས་ཟླ་བར་སྙམ། ལ་ལས་དཔུང་
འདི་ཙམ་ལ་སྐྱོན་མི་མངའ་ཟེར། ཁྲོ་ཐུང་ཅུང་སྐྲག་སྟེ་ཐམས་ཅད་ཀྱང་ཟ་མི་ནུས་
མོད། རེ་གཉིས་ཟ་བ་ལ་མི་ཤེས་ཤིང་། མ་ཟད་ཇོ་རུ་དང་ངེད་གཉིས་བར་ན་ཞེ་
འཁོན་ཕྲན་བུ་ཡོད་པས། ད་ལྟའང་གྱོད་རྩ་རང་ཡིན་སྟབས་ཅི་བྱེད་མི་ཤེས་
བསམས་ནས་ན་རེ། ཐམས་ཅད་ཀྱི ས་གོ་གྱོན་མཚོན་ཐོགས་ཏེ་གཡུལ་ཞུགས་པ་ལྟ་
བུ་གྱི་ས་ལ་སྟོད་ཟེར་བ་དང་། ཡང་ཞལ་དཀར་ན་རེ། དེ་འདྲ་བྱེད་དགོས་དོན་
ག་ལ་ཡོད། སྟག་རོང་ལ་ཉེས་བཤགས་ཀྱི་ཆེད་དུ་ཡུལ་ཕུད་རྒྱུ་ལས་ལྷག་ཅི་ཡང་
མེད། སྤྱི་དཔོན་ནས་རྒྱུ་མཚན་གྱིས་གླུ་ཞིག་ཐོང༌། དེ་ནས་བུ་མོ་བརྒྱ་ཡི་ཐལ་
འདེད་དེ་ལ་ང་ཡང་ཅུང་མི་འཐད་པ་རེད། གཅིག་ན་གདོང་སྨུག་པོ་རུས་རྒྱུད་
123



འཁྲུལ་མེད། གཉིས་སུ་ཀླུ་གཙུག་ལའི་ཚ་བོ་བསྙོན་མེད་། གསུམ་དུ་ང་ཞལ་ལུའི་
སྙིང་འདྲའི་ནུ་བོ་འདིའི་མ་ཡུམ་འགོགས་མོ་འདི་གནང་སྐལ་གྱི་དང་ པོ་ ཡིན་ པས།
འདི་ལ་ཐལ་འདེད་བྱས་ན་དགྲ་ལྷའི་ངོ་སོ་གནོད་པས་མི་རུང་། གླིང་དཀར་གྱི་
ཁྲིམས་དང་མི་འགལ་ཆེད། རྩམ་པ་ནས་ཀྱི་ཐལ་བ་ཡིན་པས་རྩམ་སྤར་བརྒྱ་ཡིས་
འདེད་རྒྱུ་གྱིས་གསུངས་པ་དང༌། ཐམས་ཅད་ཀྱིས་དེ་ལེགས་ཞེས་བློ་མཐུན་པར་
གྱུར་ཏེ་ཇོ་རུ་ལ་བསྒུགས་ནས་བསྡད་པ་དང༌། ཇོ་རུ་དེས་མགོར་མི་མཛའ་རྒོ་བོ་
ཅོག་ཞུ། ལུས་མི་མཛའ་བེའུ་རྩག་མཐའ་གྱོང་། རྐང་མི་མཛའ་རྟ་ལྷམ་དམར་
མུག དྲེས་མའི་རྩྭ་ཡི་ལྷམ་མཐིལ་བརྒྱབ། རྟ་རྔ་ཉག་མུའི་ལྷམ་སྒྲོག་བཅིངས་
ཏེ། ལྟུང་དཀར་བེར་ཀ་ལ་ཞོན། མ་འ གོགས་མོ་དེ་སྔར་ལས་གཟི་བྱིན་ཆེ་བ་
ཞིག་བྱས་ཏེ། རྒོད་མ་གྲོ་ལོ་ཐོད་སྐུ་ལ་སྒ་ཆ་ཉི་མ་ཤར་འདྲ་ཞིག་བསྟད་ནས་ཞོན།
ཐོ་རུ་རྐྱང་སྨུག་རོལ་དུ་ཁྲིད་ནས་ལག་ན་དར་དཀར་གྱི་མདའ་དར་ཞིག་ཐོགས་ཏེ་་་་
ཕེབས་པ་དང༌། དེ་ཡི་ཉིན་གླིང་དཀར་པོ་ཟླ་ཡིད་དབང་དུ་བསྡུ་བའི་དུས་ལ་
བབས་ཡོད་སྟབས། འགོགས་མོ་མ་སྨད་གཉིས་མཐོང་བ་ཙམ་གྱིས་ཡིད་རང་
དབང་མེད་པར་འགྱུར་ཏེ། ཇོ་རུ་ཡང་སྙིང་རྗེ་བ། འགོགས་མོའི་བཞིན་ལེགས་
པ་དང༌། ཇོ་རུ་ལ་མིག་མི་འཛུམ་པར་བལྟས་ནས་གཡེང་བ་དང་། གདོང་སྤྱི་
དཔོན་རོང་ཚ་ཁྲ་རྒན་དེའི་ཐུགས་དགོངས་ལ། མི་མིན་ལྷ་སྲས་ཇོ་རུ་ལ། ཞེ་
ཐག་པ་ནས་ཁྲིམས་ཚིག་བསྒྲག་ན་དམ་ ཚིག་ ཉམས་ པའི་ རྒྱུ་ ལས་ ཅང་མེད་མོད། །
འདིར་ལུང་བསྟན་བཞིན་རྟེན་འབྲེལ་འཕྲིན་ལས་ཀྱི་སྒོ་འབྱེད་དུ་འགྲོ་བར་ གདོན་
མི་ཟ་བས་ཞུམ་པ་མེད་པར་སྨྲ་བའི་དུས་ལ་བབས་སོ་སྙམ་ནས་ན་རེ། ཡ་ཚོ་ཆེན་
ལྷ་སྡེ་དཀར་པོ་དང༌། ། གདོང་འབུམ་པའི་ལྷ་རྒྱལ་ཇོ་རུ་ཉོན། ང་སྤྱི་དཔོན་ལ་
ལུང་བསྟན་གྱི་བརྡ་འདི་འདྲ་ཡོད་ཟེར་ནས་གླུ་འདི་དལ་བ་རིང་མོ་ལ་དྲངས་ནས་་་
12



བླངས་སོ། །
གླུ་ཨ་ལx། གླུ་ཐ་ལ་ལ་མོ་ཐ་ལ་ལེན། །
གངས་དཀར་ཆུང་ཤེལ་གྱི་རི་བོ་ནས། །
ཡུལ་ལྷ་རྨ་རྒྱལ་སྦོམ་ར་མཆོད། །
བྲག་དམར་ཟངས་མཁར་ཕོ་བྲང་ནས། །
གཉེན་སྟག་དགྲ་ལྷའི་རྒྱལ་པོ་མཆོད། །
མཐོ་ནམ་མཁའི་སྤྲིན་གྱི་གུར་ཁང་ནས། །
ནེ་ནེ་གནམ་སྨན་དཀར་མོ་མཆོད། །
གླིང་དཀར་པོའི་སྡེ་ཆུས་དར་བར་ཤོག |
ས་སྐྱིད་སོས་ཡག་གི་ཁ་མདོ་ནི། །་
གླིང་འདུ་ར་སྟག་ཐང་ཁྲ་མོ་རེད། །
མི་ང་འདྲའི་ང་ངོ་མ་ཤེས་ན། །
གདོང་ཁུ་བོ་སྤྱི་དཔོན་རྒྱལ་པོ་ཡིན། །
གླུ་མི་འགྱུར་དལ་བ་རིང་མོ་ཡིན། །
དོན་འགྱུར་མེད་ལོ་རྒྱུས་འདི་འདྲ་ཡོད། །
མཁར་གྲུ་བཞི་སྤུ་མོ་རྡོ་ཡིས་བརྩིགས། །
ཤིང་ཤུག་པའི་མཛེས་པའི་ཡར་ཐོག་ཕུབས།
དེའི་མི་ཚད་གསེར་ ཁྲིས་ནང་རོལ་བརྒྱན། །
ཚེ་གཏན་དུ་སྐྱོབ་པའི་བཙན་རྫོང་བསམས། །
ས་གཡོས་ན་རང་རྡུང་ཐོ་བ་འདྲ། །
ལས་གང་བྱས་རང་ཐོག་མ་སྤུངས་རེད། །
125



སྨན་བུ་མོ་སྨར་མོ་རྒྱུ་ཡིས་ཉོས། །
གཞིས་འཁོར་བའི་བྱ་བ་ལག་ཏུ་བཞག།
དེའི་མི་ཚད་བློ་སེམས་དར་གྱི་མདུད། །
ཚེ་ག ཏན་གྱི་འདུན་མ་གཅིག་ཆོག་བསམས། །
ཁྲེལ་མེད་ཚེ་གཞན་མིའི་ངོ་འཛིན་བྱེད། །
ཟས་ལོངས་སྤྱོད་བརྐུས་ཏེ་ལྐོག་ཟས་ཟོས། །
བུ་ཚ་བོ་གླིང་གི་རུས་བཞིན་གཅེས། །
དེའི་མི་ཚད་དམརཔོ་སྲོག་ལས་བསྲུངས།།
བུ་སྐྱེས་ན་ཕ་ཤུལ་འཛིན་མི་རེད། །
བུ་མ་སྐྱེས་ས་ཞིང་བརྐུས་འཇལ་སྤྲད། །
ནར་སོན་ན་ཕ་མར་བེར་ཀས་བརྡུང་། །
བུ་ཇོ་རུ་གཙུག་ལའི་སྐུ་ཚ་ཡིན། །
གླིང་དཀར་པོའི་གསེར་ཁྲིའི་རྒྱུན་དུ་བསམས། །
དེའི་མི་ཚད་རྒྱ་ཚའི་ནུ་བོ་རེད། །
བཟང་ཟེར་ན་རང་གི་དགྲ་བཞིན་གྱུར། །
སྟབས་མ་ལེགས་སྟག་རོང་རྔོན་པ་བསད། །
རྟ་བརྐུས་པའི་ནག་ཉེས་ལྷམ་གྱི་ཕུད། །
ལས་དེ་ཚོ་བྱས་པའི་ཉེས་པ་དང༌། །
ལ་ཡན་གྱི་རི་དྭགས་བཤས་སྟབ་བྱས། །
ལུང་ཡན་གྱི་མགྲོན་པོ་བཙོན་དུ་བཟུང་། །
ད་མི་ཤ་ཟོས་ཏེ་མི་ཁྲག་འཐུངས། |
126



ལས་དེ་བྱས་གླིང་ལྷའི་ཐུགས་ལ་ཕོག 1
མོ་ལུང་རྩིས་གསུམ་དེ་ནས་ལོག །
དེ་ནས་ཇོ་རུ་ཁྲིམས་ལ་བབས། །
ས་རྨ་ཡུལ་མཐིལ་ནས་ཕུད་རྒྱུ་བྱས། །
ཁྲིམས་གཅིག་ཐག་སྤྱི་ད་པོན་ང་ཡིས་བཅད། །
ད་རུང་འདྲ་མ་འདི་འདྲ་ཡོད། །
སྟེང་གོང་མ་ལྷ་ཡི་ཕོ་བྲང་ནས།།
ལྷ་ཆོས་སྲུང་མ་བཞུགས་འདྲེ་ཡུལ་ཕུད། །
ལས་ཅི་མཐའ་ནད་པས་བསྒུག་རྒྱུ་བྱེད། །
འོག་མ་དྲོས་ཀླུ་ཡི་ཕོ་བྲང་ནས། །
གླུ་དུང་སྐྱོང་མ་བཞུགས་དགུང་ལ་སོང་། །
ལས་ཅི་བྱུང་རྒྱ་ཞིང་ཆུ་མས་བསྒུག།
བར་མི་ཡུལ་མཐོང་སྨོན་གླིང་ཡུལ་ནས། །
བུ་ཇོ་རུ་མ་བཞུགས་བྱང་ལ་ཕུད། །
ལས་ཅི་མཐའ་ཨ་ཁུས་བསྒུག་རྒྱུ་བྱེད། །
དེ་ཨེ གོ་ལྷ་སྲས་ཇོ་རུ་ལགས། །
དུས་བབས་པའི་ལས་ལ་གཟུར་རྒྱུ་མེད། །
གླང་སྲ་མཁྲེགས་ཤ་མོ་རློན་པས་ཕུག །
དུས་མ་བབས་ལྕགས་ཕུར་སྐེད་ནས་ཆག །
དེ་རིང་སྨིན་དྲུག་ཟླ་བ་ཡི། །
ཚེས་བཅོ་ལྔ་ལྷ་ཡི་ལམ་ཡངས་ན། །



དུང་ཟླ་བའི་ནམ་ཚོད་འཛིན་པ་ཡོད། །
སྨིན་དྲུག་ཁྲ་མོ་སྐྱོ་རོགས་འཛོམས། །
མུན་པ་སེལ་བའི་སྒྲོན་མེ་ལ། །
ཁྲི་གདུགས་ཉི་མའི་དཀྱིལ་འཁོར་གསལ། །
སུམ་འཛོམ་དགེ་བའི་དུས་ཚེས་ལ། །
ཨ་འཛོམ་འགོགས་མོ་མ་བུ་གཉིས། །
ཡངས་འཛོམ་ཉི་མ་ཤར་ཡག་ནས། །
གཡང་འཛོམ་སྨོན་ལམ་འདེབས་ཤིང་སོང་། །
ཁྲིམས་ཐོགས་མི་ལ་ཆད་པ་ཡོད། །
ཕ་བླ་མ་རྒྱ་ཡིས་དུང་འདེད་དང་། །
སྟག་ཤར་ར་བརྒྱ་ཡིས་མདའ་འདེད་དང༌། །
མ་བུ་མོ་བརྒྱ་ཡིས་ཐལ་འདེད་ཡོད། །
སེམས་མ་རྨོངས་ལྟས་ངན་གཡང་ལ་བསྒྱུར། །
ཐལ་འདེད་ལ་ཞལ་དཀར་ཐུགས་མ་མཐུན། །
རྩམ་པ་ནས་ཀྱི་ཐལ་བ་ཡིན། །
རྩམ་སྦར་བརྒྱ་ཡིས་འདེད་རྒྱུ་བྱས། །
ཅི་མཁོ་ཞལ་དཀར་ལག་ནས་ལོངས། །
ས་གར་འ གྲོར་སྐྱེལ་མ་དགོས་ན་བྱེད། །
གླུ་གོ་ན«། མ་གོ་གླུ་ལ་བསྒྱུར།།
ཞེས་གསུངས་པ་དང༌། དེར་གླིང་བའི་བླ་ཡིད་དབང་དུ་བསྡུས་པས། ཐམས་
ཅད་ཀྱིས་འཇིགས་སྐྲག་དང་སྔོན་གྱི་བྱས་ཚད་སོགས་བརྗོད་ནས ཇོ་རུ་ལ་ཕལ་ཆེ་བ་་
128



སེམས་འཕྲེང་བས་མིག་མཆི་མས་གང་ཞིང་བལྟས་སོ། ། དེ་ཚེ་ཞལ་དཀར་གྱིས་
འགྲོ་ཆས་དང་ཁལ་རྟ་སོགས་ཅི་དགོས་ཡོ་བྱད་ཁྲིག་གེར་ཡོད་པ་དང་། དེ་ནས་
ཇོ་རུས་གཞན་གྱི་མི་ཚོར་བར་ཞལ་དཀར་ལ། ང་འགྲོ་རྒྱུ་འདི་ལྷའི་ལུང་བསྟན་
དུས་ལ་བབས་པ་ཡིན། ང་སོང་ཤུལ་དུ་སེམས་འཕྲེང་མི་དགོས་ལ། ང་ལ་འགྲོ་
ཆས་དང་སྐྱེལ་མ་སོགས་ཀྱང་མི་དགོས། ལྷ་རྨ་རྒྱལ་སྦོམ་ར་ གཙོ་བྱས་དཀར་
ཕྱོ གས་ཀྱི་ལྷ་རྣམས་ཁ་སང་ནས་བསུ་མ་ཐོན་བྱུང་ཞེས་གསུངས་སོ། ། དེ་ནས་ཇོ་
རུས་ལྕང་དཀར་བེར་ཀ་ལ་སྐུ་ལུས་བརྟེན་ནས་ན་རེ། ཡ་ཚོ་ཆེན་ལྷ་སྡེ་དཀར་པོ་
ལགས། ། ང་ཇོ་རུ་ལ་ཉེས་པ་མེད་པ་ལ། ། ཉེས་ཆད་པའི་རི་མོ་འབྲི་འདོད་
དེ༑། དོན་དཔྱད་ན་ལོ་རྒྱུས་འདི་འདྲ་ཡོད་ཟེར་ནས་གླུ་འདི་བླངས་སོ། །
ཨ་ལ་ཀླུ་ཡི་ལེན་ལུགས་རེད། །
ཐ་ལ་ངག་གི་འགུགས་ལུགས་རེད། །
སྟོད་ལྷ་ཆེན་ཚངས་པ་དཀར་པོ་དང༌། །
གཉན་གེར་མཛོད་ཆེན་པོ་དབང་གི་ལྷ། །
གླུ་གཙུག་ལ་རིན་ཆེན་ནོར་གྱི་ལྷ། །
དཀར་ཕྱོགས་ལྷ་ཡིས་གླུ་སྣ་དྲོངས། །
དེ་ནས་ཚོ་དྲུག་གླིང་གི་སྡེ། །
ཉོན་དང་ཞུ་རྒྱུ་འདི་འདྲ་ཡོད། །
སྣང་བ་མི་བདེན་སྒྱུ་མ་ལ། །
ཕྱི་ནང་མཚུངས་པ་དཀའ་མོ་རེད། །
ཕྱི་ཡག་ཀྱང་མི་བདེན་རྣམ་གསུམ་ཡོད། །
ཕྱི་བལྟས་ན་རྨ་བྱའི་སྒྲོ་མདོངས་ཡག ། །
120



།
ནང་མི་གཙང་དུག་གིས་ཁོག་པ་གང་། །
ཕྱི་བལྟས་ན་སྡར་མའི་གོ་མཚོན་ཡག །
ནང་སྙིང་མེད་ཝ་མོའི་ངང་ཚུལ་འཛིན། །
ཕྱི་བལྟས་ན་འཕྱོར་མོའི་བཞིན་རས་ཡག །
ནང་མི་བདེན་རྫུན་གྱི་བང་མཛོད་ཡིན། །
ཕྱི་ཚུབ་ཀྱང་མི་སྡུག་རྣམ་གསུམ་ཡོད། །
ཕྱི་བ། ཅོད་པའི་བརྟུལ་ཞུགས་རྩུབ་མོ་དེ། །
ནང་བྱམས་དང་སྙིང་རྗེའི་རང་བཞིན་ཡིན། །
ཕྱི་ཕ་ཁུའི་ཁ་ཏ་ཚིག་རྩུབ་དེ། །
ནང་མི་སྡུག་སྙིང་གཏམ་དྲོན་པོ་ཡིན། །
ཕྱི་ལོ་ཡག་གྲུ་མ་ཚེར་ལས་རྩུབ། །
ནང་མི་སྡུག་འབུ་ཡི་ཕུང་བོ་ཡིན། །
ང་ཉེས་མེད་ཇོ་རུ་ཡུལ་ཕུད་འདི། །
འོས་མེད་ཀྱང་ཨ་ཁུའི་བཀའ་ལུང་རེད། །
དི་མི་ཁུར་ཀ་མེད་སྔོན་ལས་རེད། །
ཁྲིམས་གཅོད་པའི་ཆད་ལས་སྔོན་དུ་སྦྱོང་། །
ལས་བདེན་རྫུན་མཐའ་དེ་རྗེས་ནས་འབྱུང༌། །
དེ་ཕ་ཁུའི་ཁ་དབང་བཙན་དྲགས་པས། །
ད་མི་འདུག་ཇོ་རུ་འགྲོ་རྒྱུ་ཡིན། །
སེང་དཀར་མོ་གླིང་དཀར་ ཕུ་ནུ་ལ། །
རྩལ་གཡུ་རལ་ཇོ་རུ་མེད་པས་ན། །
130



གླིང་ཚོ་དྲུག་སྐྱིད་པོ་འོང་མི་ཤེས། །
སྐྱིད་བསྡད་ན་ཚོ་དྲུག་སྐྱིད་པོ་བཞུགས། །
ཕ་ཁུ་བོ་གཅན་གཟན་རི་བཀྲ་ལ། །
བུ་ཇོ་རུ་འཛུམ་དྲུག་མ་ཡོད་ན། །
གླིང་དཀར་པོ་མཛེས་སྡུག་ཡོད་མི་ཤེས། །
དེ་ཡག་ན་ཚོ་དྲུག་སྐྱིད་ལ་བཞུགས། །
མ་སྲུབ་མོ་འ གྱུར་ལྕམ་གསེར་ཉེ་ལ། །
བུ་ཇོ་རུ་གསེར་མིག་མ་ཡོད་ན། །
ལུས་མྱུར་འཁྱུག་བདེ་ལུགས་ཡོད་མི་ཤེས། །
བདེ་སོང་ན་ཚོ་དྲུག་གི་བསོད་ནམས་རེད། །
བུ་ཇོ་རུ་གརས་དཀར་ལྷུན་པོ་ལ། །
གླིང་དཔལ་ཐུལ་གངས་སེང་རང་འཁོར་ཤོག །
ང་ཇོ་རུ་ཕྱོགས་མེད་ནམ་མཁའ་ལ། །
གླིང་ཚོ་དྲུག་ལྷོ་སྤྲིན་རང་འཁོར་ཤོག །
མ་འགོགས་མོ་ནོར་གྱི་བང་མཛོད་ལ། །
གླིང་དཀར་པོའི་ཕྱུ་གཡང་རང་འཁོར་ཤོག །
གླུ་གོ་ན་རྣ་བའི x། མ་གོ་ཡང་ཡང་«། །
ཞེས་གསུངས་ནས་ལྕང་དཀར་བེར་ཀ་ལ་ཞོན་ནས་སྤྱི་ཕུའི་ཕུག་མདོ་ནས་ཡར་ བྱོན་
པ་དང་། བླ་མ་རྣམས་ཀྱིས་དུང་འདེད་བྱས་པས། དུང་སྐད་ཀྱིས་ཇོ་རུ་མ་བུ་
བསུ་བ་དང་འདྲ་ཞིང༌། སྟག་ཤར་གྱིས་མོདའ་འདེད་བྱས་པས། ཐོ་རུ་མོ་སྨད་
གཉིས་ལ་དགྲ་ལྷའི་བྱིན་རླབས་རང་འཁོར་ཡོང་བའི་ རྟེན་འབྲེལ་ འགྲིགས་ ཤིང་།
131



རྩོམ་པས་སྦྲར་ འདེད་བྱས་པ་དེ་ཉེ་རིང་མེད་པར་འ གོགས་མོ་མ་བུའི་ཐོག་ཏུ་ ཁ་་་་
བབས་པ་ལྟར་ལམ་དཀར་གྱི་ཚུལ་དུ་ཆགས། དེ་ཚེ་མ་འགོགས་མོ་དེས་མདའ་
དར་ཐེངས་གསུམ་གཡབ་སྟེ། ལྷ་འབོད་བཏང་ནས་བླ་མ་ཨོ་རྒྱན་པདྨ། ཡི་དམ་
དབང་ཆེན་རོལ་བ། མཁའ་འགྲོ་ཡེ་ཤེས་མཚོ་རྒྱལ། ནེ་ནེ་གནམ་སྨན་དཀར་
མོ། ཚེ་འཛིན་གྲུབ་པའི་རྒྱལ་མོ། སྤུ་མོ་རྒོད་ལྕམ་དཀར་མོ། ཕུ་བོ་དུང་སྐྱོང་
དཀར་པོ། ནུ་བོ་ཀླུ་ཕྱུག་འོད་ཆུང༌། དགྲ་ལྷའི་གཉེན་སྟག་དམར་པོ། གླུ་
རྒྱལ་གཙུག་ལ་རིན་ཆེན། ཟོ་དོར་གེརམཛོད་གཉེན་པོ། ལྷ་མཆོག་རྨ་རྒྱལ་སྦོམ་
ར། དཀར་ཕྱོ གས་ཡུལ་ལྷ་གཞི་བདག་རྣམས། ངེད་མ་བུ་གཉིས་ཀྱི་མགོན་
སྐྱབས་དང་སྡོང་གྲོགས་མཛད་ནས། གླིང་དཀར་པོའི་ཟས་ནོར་ལོངས་སྤྱོད་
ཐམས་ཅད་རྒྱ་མཚོའི་ནང་དུ་ཆུ་ཕྲན་འདུ་བ་དང༌། རྟ་རྗེས་སུ་རྟེའུ་འཁོར་བ། མ་
རྗེས་སུ་བུ་འབྲིང་བ་ལྟར་འོད་ཀོར་གྱི་ལེ་ངེད་མ་བུ་གཉིས་ཀྱི་རྗེས་ལ་འོང་བའི་སྨོན་འ་
ལམ་ཐོབ་ཅིག་ཅིས་མདའ་དར་ལན་གསུམ་གཡུགས་ཤིང་། ལྕི་ཉིན་སྲིབ་ལུང་བ་
བཅུ་གསུམ་གྱི་ཆུ་འདབས་ཐམས་ཅད་དང༌། ཟོ་དོར་སྤྱི་རྒྱལ་སྟག་རིས་ཞལ་ཡང་ཡར་
ཇོ་རུ་མ་བུའི་འགྲོ་ཕྱོགས་སུ་བསྒྱུར་ཏེ་ད་ལྟ་བལྟས་ནའང་དབྱིབས་ཤིན་ཏུ་ གསལ་་་་་
ལོ། ། དེ་ནས་འགོགས་མོ་མ་བུ་གཉིས་ལྕི་ཕུ་བརྒྱུད་ནས། སྐྱ་ལོའི་མཚེར་ས་གོང་
མ་ན་སྐྱ་ལོ་སྟོན་པ་རྒྱལ་མཚན་གྱི་ཆུ་བབས་ཡོད་བའི་སྟེང་དུ་ཕེབས། སེང་ལྕམ་
འབྲུག་མོའི་སྒོ་གསུམ་དབང་དུ་བསྡུས། ཐབས་ཤེས་ཀྱི་རྟེན་འབྲེལ་འགྲིགས་།
སྐྱ་ལོ་སྟོན་པ་རྒྱལ་མཚན་ནས་ཅི་དགོས་ཀྱི་འབུལ་བ་ཕུལ་ཀྱང་ས་བདག་ལྕགས་ '' " །
འཇོར་གཅིག་པུ་ལས་གཞན་མ་བཞེས། ཡུན་རིང་དུ་བཞུགས་དགོས་ཞུས་ཀྱང་ཟླ་
བ་གཅིག་ལྷག་ལས་མ་བཞུགས་སོ། ། དེ་ནས་རྒྱལ་ཟླ་བའི་ཚེས་ལ་རྨ་ཁོག་ནས་ཆོས་
ཏེ་འགྲོ་བཞིན་པའི་སྐབས་སུ། ཇོ་རུས་རྟེའུ་ཚེ་ཐོ་རུ་རྐྱང་སྤྲུག་ལ་ལམ་རྒྱུགས་ཅུང་
132



ཟད་བཀལ་ཡོད་པར། ཇོ་རུས་ལྕང་དཀར་བེར་ཀ་དེས་གློ་བུར་དུ་གཅིག་བྲབ་ཚེ་
རི་འབུར་ཞིག་གི་ཕག་ཏུ་བྲོས་ཤིང༌། དེ་རྗེས་ཇོ་རུ་ཡང་ལྟུང་དཀར་པེར་ཀར་ཞོན་
ནས་རི་འབུར་དེའི་རྒྱབ་ཏུ་སོང་ཞིང༌། དེ་ནས་འགོགས་མོ་མྱུར་དུ་རྗེས་སུ་བརྒྱུགས་
དུས་གར་སོང་རྗེས་མེད་དུ་སོང་སྟེ་ནམ་མཁའ་ན་བྱ་རྗེས་དང་། ས་གཞི་ན་བྱེའུ་
རྗེས་ཙམ་ཡང་མཐོང་རྒྱུ་མི་འདུག དེ་ནས་འ གོགས་མོ་གཅིག་པུ་སོང་སོང་བས་ས་
རུབ་པ་དང༌། དོ་ནུབ་འདིར་བསྡད་ན་དགའ་བསམས་ནས་རྟ་ལས་བབས་ཏེ་ས་
ཁུག་ཞིག་ཏུ་བསྡད། དེ་ན་ཟན་དྲོན་དྲོད་མ་ཡལ་བ་ཞིག་ཡོད་པ་དེ། ཇོ་རུས་
བཞག་པ་ཤེས་ནས་ཟོས་ཏེ་བདེ་བར་ཉལ། དེ་ཚེ་ཨ་མ་ཇ་འཐུངས་ཞེས་སྐད་ལྷང་
ངེར་གྲགས་ཏེ་གཉིད་སད་པ་དང་། རྨ་སྨད་གཡུ་ལུང་གད་ར་སུམ་མདོ་ན།
བདུད་ནག་པོའི་སྙིང་འདྲའི་ཐོག་ཏུ་སྦྲ་ཆུང་ཕུབ་ཏེ་ཐབ་ཀ་བཙུགས། བུད་ཤིང་
སོགས་ལ་བལྟས་ན་ལོ་ཤོས་སོང་བར་འདྲ་བ་ཁྲིག་གེར་འདུག་ཅིང་ཇོ་རུས་ཇ་ཞིག་
དྲངས་ཏེ་ཁམས་དྭངས་ཤིང་བདེ་བར་གནས། ། དེ་ནས་མ་འ གོགས་མོ་དེས་ལྷ་
འབོད་ཞིག་བཏང་སྟེ་ལྕགས་འཇོར་གྱིས་ཕྱོགས་བཞི་ནས་ཅུང་ཟད་རེ་བརྐོས་ པས།
ས་གནས་ཀྱི་ཇ་འདྲེན་མཚོན། ཤར་ནས་གྲོ་མ་རྟ་མགོ་ཙམ། ལྷོ་ནས་གྲོ་མ་
གཡག་མགོ་ཙམ། ནུབ་ནས་གྲོ་མ་འབྲི་མགོ་ཙམ། བྱང་ནས་གྲོ་མ་ལུག་མགོ་ཙམ་
གྱི་གཏེར་ཁ་རྡོལ་ནས་དངོས་གྲུབ་ཀྱི་ཚུལ་དུ་ཕུལ། རྟེན་འབྲེལ་མ ཆོག་ཏུ་འགྲིགས་
ཤིང་། ཆུ་ལུག་གི་ལོ་མཇུག་རྒྱལ་ཟླ་བའི་ཚེས་བཅོ་ལྔ་ཤིང་སྤྲེལ་གྱི་ལོ་མགོར་རྨ་ཡུལ་
དུ་འ གོགས་མོ་མ་བུས་ས་བཟུང་བ་ནི་རྨ་ས་བཟུང་དང་པོ་དང༌། དེ་ནས་རྨ་སྨད་
མཁན་ལུང་རི་དྲུག་དེ་བསེ་རག་ཨ་བདུད་ཀྱིས་མཚེར་བཟུང་སྟེ། རི་རྩེའི་ས་ནག་
རློགས། རི་སྐེད་ཀྱི་འཇག་མ་བཅད། ཐང་ཆེན་ལྷུམ་བུའི་རྩྭ་ཟོས་ཤིང་། མི་
སོང་ན་ཐལ་རླུང་གིས་བཏུམས་ཏེ། ནོར་སོང་ན་ལྟོག་གྲིར་གྱི་འཆི་བ་ཞིག་བྱས་
133



ནས་ཡོད་པར། དེ་ཚེ་བསེར་རག་རྩ་བདུད་བསྒྲལ་བའི་དུས་ལ་བབས་པར་
དགོངས་ནས། འུར་རྡོ་སྦྲུལ་ཁྲ་གཟི་མགོ་དེ་ལ་ལྷ་འདྲེའི་བླ་རྡོ་ཡ་མོའི་མཁལ་མ་
འདྲ་བ་གསུམ་བཞག་ནས་བདུད་བཙན་ཟིལ་གྱིས་གནོན་པའི་གླུ་འདི་དཔའ་བས་ ་
གད་རྒྱང་སྒྲོག་པའི་རྟ་ལ་དྲངས་ནས་བླངས་སོ། །
12:11
གླུ་ཨ་ལ་ལx། གླུ་ཐ་ལ་ལ་མོx།།
ཝེར་མའི་དགྲ་ལྷ་བཅུ་གསུམ་མཆོད། །
དེ་རིང་ཇོ་རུའི་གྲོགས་ལ་བྱོན། །
བདུད་བསེ་རག་ཐལ་མགོ་དྲོངས་རོགས་མཛོད། །
དེ་ནས་བསེ་རག་བྲ་བའི་ལུས། །
ཐང་ཆེན་ལྡུམ་བུ་ག ཏིང་ནས་རློག །
ན་ཆེན་མེ་ཏོག་འདབ་མ་ག ཏོར། །
རི་རྩེ་ས་ནག་ཐལ་བས་བཀང༌། །
རྩི་ལྗང་འ ཇག་མ་དུམ་བུར་བཅད།།
གནའ་མི་བོད་ཀྱི་གཏམ་དཔེ་ལ། །
ས་བཤིག་བཤིག་བྱེད་མཁན་ཨ་བྲ་རེད། །
སྡེ་བཤིག་བཤིག་བྱེད་མཁན་ཁྲམ་པ་རེད། ། ང་
ནང་བཤིག་བཤིག་བྱེད་མཁན་ནག་མོ་རེད། །
དེ་ཕྱིན་བསེ་རག་བྲ་བའི་ལུས། །
སྔར་ཡང་བསམ་ངན་བྱས་མཐའ་མེད། །
ད་ལྟ་བསམ་ངན་བྱེད་ལ་བལྟས། །
སྡེ་ཚོ་ཆེན་མེད་པར་བྱེད་དང་བསམས། །
194



རྩྭ་རྩི་ཏོག་དུད་འགྲོའི་ཁ་ཟས་འཕྲོགས། །
འབྲུ་མེ་ཏོག་མཆོད་པའི་ཞིང་ས་བཅོམ། །
སྤང་སྔོ་ལྗང་མི་ཡི་བདེ་སྐྱིད་འཕྲོགས། །
ལས་དེ་བྱས་ཀྱི་རྣམ་སྨིན་རྒྱུན་གཅོད་ཕྱིར། །
དུས་དེ་རིང་ཇོ་རུའི་འུར་རྡོ་འདིས། །
གདོན་གྲྭ་བའི་སྤྱི་བོའི་གཙུག་ལ་རྒྱུ བ། །
ལྷ་སྲུང་མས་ལམ་སྟོན་མཛད་པར་ཤོག །
ལས་ངན་པའི་སྐྱེ་རྒྱུན་ཆོད་པར་ཤོག །
བུ་ཇོ་རུས་བདེན་ཚིག་འགྲུབ་པར་ཤོག །
གླུ་འཁྲུལ་བ་ཡོད་ན་བཟོད་པར་གསོལ། ། །
ངག་འཁྱལ་བ་ཡོད་ན་མཐོལ་ལོ་བཤགས། །
ཞེས་དེ་ལྟར་སྨོན་ལམ་བཏབ་སྟེ་འུར་རྡོ་དེ་འཕངས་པས་ཁྲོབ་སྒྲ་རི་བོ་གང་འདྲ་ཞིག་
བྱས་ཤིང༌། ཨབ་ཀྱི་རྒྱལ་པོ་ཁ་ཆེ། ། བྲ་བ་མིག་མང་། ཨབ་བྲོན་བྲ་བ་རྣ་སྔོན་
གསུམ་ལ་ཕོག་ནས་བསད། ། གཞན་བྲ་བ་ཐམས་ཅད་སྨོན་ལམ་གྱི་མཐུ་དང་།
འུར་རྡོའི་སྒྲས་རྣ་བ་བཀས་ཏེ་དུས་གཅིག་ཏུ་ཤི་ནས་རྣམ་ཤེས་ཐར་ལམ་དུ་དྲངས་་་་
སོ༑ །དེ་ནས་སྟོད་ལ་དྭགས་ཀྱི་ཚོང་པ་རྒྱ་ནག་ཏུ་འགྲོ་བ་ལ་དྲེལ་རྟ་སྟོང་གཉིས་
ཙམ་ཡོད་ལ། ཚོང་དཔོན་དཔལ་ལྡན་འ ཇིགས་མེད། གནམ་ལྕགས་ནོར་
བཟང༌། ལ་དྭགས་ཚོས་དགའ་གསུམ་ལ་ལག་གཡོག་མི་བརྒྱ་ལྷག་ཙ མ་ཡོད་ཅིང་།
གསེར་དངུལ་དར་ཟབ་ཀྱི་དངོས་རྫས་གྱ་ནོམ་པ་མང་པོ་ཡོད་པས། ཨ་ཆེན་ན་བ་
ཁྲ་ལེབ་ནས། ཧོར་ཨ་ཡན་ཇག་པས་བཅོམ་སྟེ། ཤན་པ་མེ་རུ། གླག་མོ་ཁྲ་
འབར། སྟོང་ཤོང་འབྲུག་སྒྲ། མཆོང་ལྷ་སྨུག་པོ་བཞིས་རུ་སྟེང་བསྒྲིལ་ཏེ་འགྲོ་བ་
136



ན༑ བུ་ཇོ་རུས་མཁྱེན་ནས་སྐད་ཅིག་གིས་མངའ་རིའི་ཚོང་པ་རྣམས་ཀྱི་ཚུར་ཕེབས་
ཏེ། ལག་དོ་རྣམས་བརྡུང་བཀྱིགས་བྱས་ཏེ་སྲོག་གི་རྒྱུན་ཐག་ཆད་ལ་ཉེ་བ་རྣམས་
ལ༑ ཇོ་རུ་ན་རེ། རྨ་ལྷ་ལུང་ཡིད་ཀྱི་དཀྱིལ་འཁོར་འདི། །ལྷ་རྨ་རྒྱལ་སྦོམ་ར་
ངེད་གཉིས་བཟུང་། ། ས་བདག་ཇོ་རུ་ང་རང་ཡིན། །དོན་མེད་མི་ཡི་མང་རྒྱུ་
འདི། །རྨ་ལུང་འུད་སྒྲས་བཀང་དོན་མེད། །དུ་དགོས་ན་རང་རང་ཕ་ཡུལ་
སོང་། ། མི་ངུ་ཧབ་དགོད་ཆོག་ལེ་མིན། །ང་ཇོ་རུ་དཔོན་ལ་བཤགས་པ་
དང༌། །ལྷ་རྨ་རྒྱལ་རི་ལ་རི་འབུལ་དགོས། །དེ་མ་བྱས་ཉི་མའི་ ཕྱིན་ཆད་ནས། །
འུར་རྡོས་ཀླད་ཁྲག་ཨེ་ག ཏོར་ལྟོས། །ཟེར་ནས་འུར་ཁྲའི་སྟེང་དུ་རྡོ་ལུག་རོ་ཙམ་
ཞིག་བཞག་ཚེ། ཚོང་དཔོན་གསུམ་གྱིས་ཕྱག་ཕུལ་ཏེ། ལྷ་སྲས་ཇོ་རུ་རིན་པོ་
ཆེ༑ ངེད་ཅག་ལ་དྭགས་གི་ཚོང་པ་ཡིན་ཞིང༌། ཧོར་སེར་གྱི་ཇག་པས་བཅོམ་
ཚུལ་སོགས་ཞིབ་ཏུ་ཞུས་ཏེ། ངེད་རྣམས་ལ་ཕ་ཡུལ་དུ་འགྲོ་ཆས་ཕྲན་བུ་ཞིག་གནང་
རོགས་ཞུ་ཞེས་ཞུས་ཚེ། ཨ་ཁ། ས་འདི་ང་ཇོ་རུའི་ས་ཡིན་པས། དགྲ་འཆི་
བདག་གིས་ཀྱང་བཅོམ་མི་ཆོག་ཅིང༌། དེ་ཕྱིན་ཧོར་གྱི་ཇག་པ་འགའ་རེ་ལ་སྐྲག་ཅི་
དགོས། རྒྱུ་ནོར་ལྷག་ལུས་མེད་པར་ཕྱིར་ལེན་ཆོག ཁྱོད་ལ་དྭགས་གི་ཚོང་པ་རྣམས་
འོང་ན་ད་ཕྱིན་ཆད་ང་ཇོ་རུ་ལ་ཚོང་མགོ་དང་མཇལ་དར་དགོས། དེ་སྟེང་ང་ཇོ་
རུས་ཅི་བསྒོས་བསྒྲུབ་པའི་ཁས་ལེན་བྱེད་ད་ཐོ། ས་ཤིང༌། ཧོར་སེར་གྱི་ཇག་པའི་ལག་
ནས ངས་འ ཕྲོག་ཅེས་ར་མདརའ གྲོ་གསུངས་པ་དང་། ཁོ་ཚོས་ལགས་སོ་ཞུས་
ཀྱང༌། དོན་དུ་ནོ ར་ལེན་ཐབས་མེད་བསམས་ནས་བསྡད། ཧོར་གྱི་ཇག་པ་དེ་
རྣམས་ཨ་ཆེན་ཐང་ས་གྲུ་བཞིར་སླེབས་ཏེ། རྟ་དྲེལ་གསེར་སྒམ་སོགས་དབང་བ་
ཡིན་བསམས་ནས་བག་ཕེབས་ཏེ་འགྲོ་སྐབས། ཇོ་རུས་ལྟུང་དཀར་བེར་ཀ་ལ་ ཞོན་
ནས་སྐད་ཅིག་གིས་དེར་སླེབས་ནས་ན་རེ། ཧོར་སེར་ཡུལ་གྱི་ཇག་ངན་ཚོ། །ང་ །
136



ཇོ་རུའི་ཚོང་དཔོན་བཙོམ་དོན་མེད། །ལས་འདི་བྱས་རྟིང་མ ར་མ་བྱུང་ན།
ད་ཇོ་རུ་ཤི་བའི་རོ་དང་འདྲ། །ཞེས་ང་རྒྱལ་གྱི་གསུངས་སྐད་བསྒྲགས་མ་ཐག་
ཤན་པ་ན་རེ། ཡ་མ་བཟང༌། ལོན་པའི་རེ་བ་མེད། རང་རང་གི་ཤུགས་གང་
ཡོད་བཏོན་པས་ཕྲོས་ཟེར་ནས་ཐམས་ཅད་བྲོས་པ་དང་། སྐབས་དེར་ཇོ་རུས་འུར་
རྡོ་གསུམ་འཕངས་པས། ཧོར་རི་རྡོ་རྗེ་རྩེ་དགུའི་ངོགས་སུ་ཧོར་ཐོག་ཐོག་རལ་
ཆེན་རྒྱལ་པོ་དང་། ཐོག་མོ་དགུ་བཅུ་གོ་དགུ་བཅས་དཔོན་གཡོག་བརྒྱ་ཐམ་པས་
རྩེ་མཚར་གྱི་རི་གཟིགས་དང༌། དགའ་སྐྱིད་ཀྱི་རྩེ་མོས་གཡེང་སྐབས་སུ། འུར་
རྡོ་གསུམ་གྱིས་རྫ་བྲག་བསྙིལ་ནས་མི་རྟ་ཉིས་བརྒྱ་ལྷག་ལུས་མེད་པར་བསད། ཐོག་
རལ་འབར་བ་རྩེ་དགུ་དང་། ཐོག་ཕུབ་ཟངས་དཀར་འཁྱིལ་ཡག ཁྲབ་རྨོག་རལ་
གྲི་སོགས་དགྲ་ལྷ་ཝེར་མས་དཔུང་རོགས་བྱས་ཏེ་བླངས། ཡང་ལ་དྭགས་ཚོང་པའི་
དངོས་རྫས་རྟ་དྲེལ་སོགས་འཐོར་མེད་བསྡུས་ནས། ཧོར་རྩ་ར་པདྨ་སྟོང་ལྡན་ལ་
ལྕང་དཀར་བེར་ཀས་རྟ་ལམ་བཏོད་དེ་ཁག་གཉིས་སུ་བགོས་ཏེ་ཕྱིར་ཕེབས་སོ། །
དེ་ནས་ཇོ་རུས་ཚོང་པ་རྣམས་ལ་ལྟ་དྲེལ་དང་དངོས་རྫས་བཅས་ཕྱིར་གནང་ཞིང་།
ཁྲབ་རྨོག་གོ་མཚོན་སོགས་དྲེལ་རྟ་ལ་བཀལ་ནས་ཚོང་པ་དང་ལྷན་ཏུ་རྨ་གྲོ་གྲོ་ལུ་ ་ ་ ་
གུའི་ཁ་ཁུགས་སུ་ཕེབས་ཏེ། ཚོང་པ་རྣམས་དགའ་སྤྲོ་ཚད་མེད་པར་སྐྱེས་ཤིང༌།
དངོས་རྫས་ཕལ་ཆེ་བ་ཇོ་རུ་ལ་ཕུལ་ཡང་མ་བཞེས་ཤིང༌། ཚོང་པ་ལ་ལས་འདི་མི་
གཞན་ལས་ཁྱད་འཕགས་ཤིག་ཡིན་འདུག ལ་ལས་རྨ་རྒྱལ་སྦོམ་ར་ཡིན་པ་འདྲ་ཟེར་
ཏེ་བསྡད། ད་ཁྱེད་རྣམས་རྨ་སྨད་གཡུ་ལུང་སུམ་མདོའི་བར་དགྲ་ཇག་ལ་དོགས་
གནས་མེད་པར་ག་ལེར་ཤོག དེ་ནས་ང་ལ་དོན་ཕྲན་བུ་ཞིག་བསྒྲུབ་དགོས། དེ་
ནས་རྨ་ཁོག་རྫོགས་མཚམས་བར་ཧོར་སེར་རྣག་པའི་མ གྲོན་ལམ་ནས་ ངས་ ཀྱང་་་་
བསྐྱལ་ཆོག དེའི་བར་ངའི་གོ་ཁྲབ་སོགས་མ་ལུས་པར་ཁུར་ཤོག་གསུང་ནས་རྨ་སྨད་
137



དུ་ཕེབས་སོ། །ཡང་དེ་སྐབས་རྒྱ་ཡུལ་འོ་མི་ཤན་གྱི་ཚོང་དཔོན་ཉི་མ་ལེགས་ཆེན།
ཟླ་བ་བཟང་པོ། སྐལ་ཁྲི་དོན་གྲུབ་གསུམ་ལ་ལག་དོ་མང་པོ་འདུག ཇ་རིགས་སྣ་
ཚོགས་ཚོགས་བཀལ་ཏེ་སྟོད་ཕྱོགས་སུ་འགྲོ་སྟེ། རྨ་ཡུལ་བྱང་སྟོང་ཡིན་པས་ཧོར་
སེར་གྱི་ཇག་པ་ལ་སྐྲག་ཅིང་འཇིགས་ནས་འོང་ཞིང་། གཡུ་ལུང་གད་པ་ཁྲ་ཚང་དུ་
སླེབས་ནས་སྒར་གཞི་སོ་སོར་བརྒྱབ་སྟེ་བསྡད་ཚེ། ཇོ་རུས་རྟེའུ་རྐྱང་སྨུག་དེ་འདོ།
བ་ཅང་ཤེས་རྒྱུག་ན་བྱ་ལམ་ཆོད་པ། མདོའི་སྲུང་ཆེན་འབྱེད་པ། རྣ་རྩེ་ན་རྒོད་
ཀྱི་ཐུལ་ཕྲན། རྨི ག་བཞི་ན་རླུང་གི་འཁོར་ལོ་ཡོད་པ་ཞིག་ཏུ་སྤྲུལ་ཏེ། དེ་ཁྲིད་ནས་
ཚོང་སྒར་ཐོག་ཏུ་སོང་བས། ཚོང་པ་རྣམས་ནས་རྟ་དེ་ལ་བལྟས་ཏེ་གཡེང་ནས་
ཡོད་ཚེ། ཇོ་རུ་ན་རེ། ང་མི་ཁེར་སྐྱེས་ཇོ་རུ་འ གོགས་ཕྲུག་ལ། །རྟ་ཁེར་སྐྱེས་
ཅང་ཤེས་འདོ་བ་འདི། །འཛིན་བསམ་ན་ཧོར་སེར་ཇག་པ་སྐྱག བཙོང་བསམ་
ཡང་ས་སྟོང་ཉོ་མི་མེད། ། དེ་ཕྱིན་ཚོང་པའི་བསོད་ནམས་ལས། །ནོ ར་སྨར་མོས་
མ་སྒྲུབ་རང་འཁོར་རེད། ། ཉོ་བསམ་ན་ཅང་ཤེས་བཅོང་ན་ཆོག །ཟེར་བ་
དང་། ཚོང་པ་ལ་ལས་རྟ་འདི་སྒྱུ་མའི་སྤྲུལ་བསྒྱུར་ཞིག་ཡིན་ངེས། རྟ་འདི་འདྲ་
རྒྱ་རྗེའི་ཆིབས་པ་ལ་མེད་པས་བརྟག་མི་ཐུབ་པའི་རྟ་ཞིག་རེད་ཟེར་བས། དེར་སྒྱུ་
མ་མཁན་སྒྱུ་མ་ལ་བརྟག་མཁས་པ་ཞིག་ཡོད་པ་དེ་ལ་བལྟ་རུ་བཅུག་པས། སྒྱུ་མའི་
ངོ་བོ་མི་འདུག་ཟེར་བས། ཚོང་དཔོན་ཟླ་བ་བཟང་པོ་ན་རེ། ་ རྟ་འདི་བཙོང་རྒྱུ་
བདེན་ན་རིན་གོང་ཅི་དགོས་སྦྱིན་ཆོག་ཟེར། ང་ཡི་རྟ་འདི་ཅང་ཤེས་བྱ་རྟ་སྤུན་
གཉིས་ཡོད་པའི་གཅིག་ཡིན། གོང་ཚོད་དྲང་བོར་རང་ཞུ་ན། མགོ་བོ་ཡགལ་
གསེར་སྒོམ་བརྒྱ། རྣ་མ ཆོག་ཡག་ལ་དངུལ་སྒམ་བརྒྱུ། རྨིག་བཞི་ཡག་ལ་དར་
སྒམ་བརྒྱ ། སྤུ་རྩེ་ཡག་ལ་རྡེའུ་བརྒྱ། སྤུ་སྐྱེད་ཡག་ལ་མཛོ་མོ་བརྒྱ། སྤུ་གཏིང་
ཡག་ལ་མ་མོ་བརྒྱུ། དེ་ཐོག་ཨ་མ་ལ་སྐ་རགས། རྒོད་མ་ལ་རྟེའུ་དྲིན། རྟ་ཕོའི་
139



ན་
མཟུར་བཤུས། ང་ལ་སྟོན་མོ་དགོས་ཟེར་བས། ཚོང་ད་པོན་ཉི་མ་ལེབ་ཆེན་ན་
རེ། ང་རང་གིས་གླིང་སྟག་རོང་ཚང་ལ་བཙོང་རྒྱུ་གཡུ་བྱ་ལས་ཅུང་ཟད་རྟ་འདི་
བཟང་འ དུག་སྟེ། ང་ཡིས་གསེར་ཐུན་མོ་ཅན་བརྒྱ་དང༌། དངུལ་རྟ་རྨིག་མ་བརྒྱ་
བསྒྲིགས་པ་ལས། གསེར་དངུལ་སྒམ་གྲངས་བསྒྲིགས་པ་མེད། དེ་ལས་གསེར་
སྒམ་བརྒྱའི་རྒྱུ་རྩར་རང་རེའི་དངོས་རྫས་གང་བདོག་བྱིན་ཀྱང་གཞལ་མི་ནུས་པ་་་༌་་
རེད། མི་འདིས་རྟ་དང་གསེར་དངུལ་གྱི་རིན་ཐང་མ་ཤེས་པ་འདྲ། ཧོར་སེར་ནི་
མིན་པ་གོར་མ་ཆག་ཅེས་ཚོང་པ་རྣམས་ལྐོག་གྲོས་བྱས། མི་འདིས་རྟ་འདི་བརྐུས་
འོང་བ་ཐག་གིས་ཆོད། ད་མི་བསད་རྟ་འཕྲོགས་ཏེ། སྒྱུ་མ་མཁན་བཅས་རྒྱ་
ནག་ཏུ་ཕྱིར་བརྫངས་ན་འགྲིག་ཟེར་བས་ གྲོས་འཆམ་བྱུང་ཞིང༌། དེ་ནས་ཚོང་
དཔོན་སྐལ་ཁྲི་ན་རེ། ཁྱོད་ཀྱི་རྟ་རིན་ལ་ སྟེང་གི་དངོས་རྫས་གང་བདོག་དང་འོག་
གི་ཁལ་རྟ་སོགས་བྱིན་ཀྱང་རིན་གོང་རྫོགས་མི་ནུས་མོད། འོན་ཀྱང་ཁྱོད་ཀྱིས་ཤར་
རྒྱ་ནག་གི་ཚོང་པ་ལ་བརྙས་གཏམ་ཚད་མེད་པ་ཞིག་བྱས་པ་རེད་ཟེར། རྟ་འདི་
ཁྱོད་ལ་ཕྱིར་མི་སྤྲོད། རྒྱ་ཏོང་ཀུན་འ ཕྲུལ་གྱི་རྒྱལ་པོའི་བཤགས་པ་ཡིན་ཟེར། དེ་
ནས་ཇོ་རུ་ན་རེ། རྟ་ང་རང་གི་ས་ཐོག་ཏུ་ཞོག་ཅིག ཁྱོད་རྒྱ་མི་འཁྱམས་རྣམས་
གར་འ གྲོ་ན་སོང་། སྒར་དངོས་ཆས་རྣམས་ང་ཇོ་རུ་ལ་བཤགས་པ་དགོས་ཟེར་
བས། ཚོང་པ་རྣམས་ཞེ་སྡང་ལངས་ཏེ་ཇོ་རུ་རྡོ་རུབ་ཀྱིས་བསད་ཅིང༌། གཅིག་
བསད་ན་གཉིས་བྱུང༌། གཉིས་བསད་ན་བཞི་བྱུང་། ། བཞི་བསད་ན་བརྒྱད།
བྱུང་། ཇི་འདྲ་བསད་ན་དེ་འདྲ་བྱུང་ཞིང་། མཐར་རི་ལུང་ཇོ་དམག་གིས་བཀང་
སྟེ། ལ་ལས་ སྒར་གཞིས་བསྡུས། ལ་ལས་དྲེལ་རྟ་དེད། ལ་ལས་ཚོང་པ་རྣམས་
བཀྱིགས་བརྡུངས་བྱས་ཏེ། ཚོང་པ་ཐམས་ཅད་གྲུ་གུ་བཞིན་བསྡམས་ནས་བཞག
དངོས་རྫས་སྒར་གཞིས་བཅས་ཁབ་ཙམ་ཡང་མ་ལུས་པར་རྨ་སྨད་ལྷ་ ལུང་ སུམ་་་༌་༌་
199



མདོར་དེད་ནས་སོང་བ་རེད། དེ་ཚེ་ཚོང་པ་རྣམས་སྐྲག་ཅིང་ད་འ ཆི་བ་ལས་ཐབས་
མེད་པའི་བློ་ཐག་བཅད་ནས་ཡོད་སྐབས། རྡོ་རུ་ཆུང་ངུ་ཞིག་ལུས་ཡོད་པ་ལ།
སྲོག་སྐྱབས་ཞུས་དུས། ཇོ་རུ་ཆུང་དུ་ན་རེ། ངེད་ཇོ་རུ་རིགས་ལ་ཁྲོ་བ་ཡོད་ཅིང་
འཛིན་པ་མེད་པས་ཁྱེད་རྣམས་ཀྱིས་ཅི་གསུངས་བསྒྲུབ་དགོས་ཞེས་བཅིངས་པ་་་༌་་
རྣམས་བཀྲོལ་ཏེ་བཏང་ངོ༌། ། ཁྱེད་ཅག་གི་ཚོང་ཟོང་ཡང་མི་འཕྲོག་ཟེར་པས།
ཚོང་པ་རྣམས་ཤིན་ཏུ་དགའ་སྟེ། མི་ཁྱེད་ནི་སྤྲུལ་པ་ཁོ་ནར་འདུག ངེད་ཚོང་པ་
རྣམས་ཀྱིས་མ་ཤེས་པ་ལ་བཤགས་པ་ཅི་དགོས་བྱེད་ཟེར་པས་ཁས་བླངས་ཤིང༌། ཇོ་
རུ་ཆུང་ངུ་དེས་ཡར་ལྷ་ལུང་སུམ་མདོར་ཁྲིད་ནས་སོང་ཚེ། སྒར་གཞི་སྔར་ཇི་
བཞིན་བབས་ནས་འདུག་ལ་རང་རང་གི་དངོས་རྫས་ཚོང་ཟོང་རང་རང་ལ་སྤྲད་ ་༌༌་
ནས། ད་ཁྱེད་རྣམས་ཀྱིས་ཇོ་རུ་མང་པོ་བསད་པའི་སྟོངས་ལ་དངོས་རྫས་ཐམས་
ཅད་བླངས་ཀྱང་ཆུང་ངུ་ལས་མེད་མོད། ད་རྒྱུ་མི་ལེན་ཕྱིན་ཆད་རྒྱ་ཡི་ཚོང་པ་འོང་
བ་དག་གིས་ང་ཇོ་རུ་ལ་མཇལ་དར་དང་ཇ་མགོ་འབུལ་བའི་གན་རྒྱ་ཞོག ཁྱེད་ཅག་
གིས་ཀྱང་རྫ་མགོ་དང་པོ་ཕུལ་དགོས། ཆད་པ་ལ་རྨ་གྲོ་གྲོ་ལུ་གུའི་མཁལ་ཁུང་དུ་
ང་ལ་ ཕོ་བྲང་ཞིག་བརྩིག་པར་གྱིས་དང༌། དེ་ཚེ་བཟའ་བཏུང་ངས་སྤྲོད། ད་
ཕྱིན་ཡར་མ ར་གང་དུ་འགྲོ་ན་ཧོར་སེར་ཇག་པའི་ཁ་ནས་ངས་སྐྱོབས་ན་ཆོག ཁ་སང་།
ལ་དྭགས་གི་ཚོང་པ་ཁ་ཤས་ཧོར་ཨ་ཡན་ཇག་པས་རྒྱུ་འ ཕྲོགས་ཤིང་། ང་ཇོ་རུ་ར་
མདའ་སོང་ནས་ཤ་ལེན་ཡང་ལེན་བླངས་ནས་ཕར་སྤྲད་པ་ཡིན། དེ་ཚོའང་དེ་རིང་
སླེབས་པ་ཡིན། དེ་རྣམས་ཀྱིས་ཀྱང་ང་ཁང་བ་བརྩིག་དགོས་ཞེས་གསུངས།
གསུངས་དེ་ཐོས་ནས་རྒྱའི་ཚོང་པ་རྣམས་ཧ་ལས་པར་གདའ། ཉི་མ་དེའི་དགུང་
གར་ལ་དྭཊ་གི་ཚོང་པ་དྲེལ་རྟ་དང་བཅས་སླེབས་པས་ཕྱོགས་གཅིག་ཏུ་སྒར་ གཞིས་
བཏབ། ཇོ་རུས་སྤྲུལ་བའི་ངང་ནས་ཟས་སྟོན་དྲངས་ཤིང་། ལ་དྭགས་ གི་ཚོང་པ་
1 140



རྣམས་ཀྱིས་དྲེའུ་རག་གསེར་སྒམ་པཀལ་བ་གསུམ། དྲེའུ་ཁྲུ་དངུལ་སྒམ་བཀལ་བ་
ལྔ༑ དྲེའུ་རྐྱང་དར་སྒམ་བཀལ་བ་བདུན་བཅས་དྲེའུ་བཅོ་ལྔའི་རྒྱབ་ཁལ་མཇལ་
དར་དང་ཚོང་མགོའི་ཕྱོགས་འཐུས་སུ་ཕུལ། ཡང་རྒྱའི་ཚོང་བ་དག་གིས་རྡ་སྟོང་
ཇ་གཅིག་གིས་མགོ་དྲངས་ཏེ་མཇལ་དར་དང་ཚོང་མགོ་ཕུལ་ནས། དེ་རྣམས་ལ་
ཇོ་རུས་སྟོན་མོ་རྒྱ་ཆེན་པོ་བྱས། ཡང་ཉི་མ་དེ་ཡི་ཕྱིར་ཉིན་ལ་དྭགས་དང་རྒྱ་ཡུལ་གྱི་
ཚོང་པ་རྣམས་ལ་རྨ་གྲོ་གྲོ་ལུ་གུའི་མཁལ་ཁུང་དུ་ཕོ་བྲང་བརྩིག་དགོས་པའི་གྲོས་གཞི་
བཏོན། དབུས་སུ་ཁང་རྩེག་བཞི་རིམ་དང༌། ཕྱོགས་བཞིར་རྫོང་ཕྲན་བཞི་
བཅས་བརྩིག་དགོས། འོན་ཀྱང་ང་ཡིས་བྱིན་བའི་བྲོ་ཚས་ཚར་ཚེ་ཁང་ལས་མ་
འགྲུབ་ནའང་ཕྱིར་འོང་ཆོག་ཅེས་གསུངས། དེ་ནས་མི་བརྒྱ་རེ་ལ་རྩོམ་པ་དེ་ཙེ་
རེ༑ མར་དོས་རེ། ཇ་དོས་རེ། ཤ་དང་གྲོ་མ་མང་པོ་བྱིན། ལས་དཔོན་དུ་
ཇོ་རུ་གཉིས་བསྐོས་སོ། །དེ་ནས་ཤར་ནུབ་བྱང་གསུམ་གྱི་རྫོང་ཕྲན་གསུམ་ནི་རྒྱ་
ཡི་ཇ་བ་ལ་བརྩིགས་སུ་བཅུག ལྷོ་ཤག་རྫོང་ཕྲན་གཅིག་དེ་ལ་དྭགས་ཀྱི་ཚོང་པ་
རྣམས་ལ་བརྩིགས་སུ་བཅུག་པས། མིང་ལ་ལ་མ ཁར་དགུ་བསྒྲིལ་ཟེར།། ཤར་
ནུབ་བྱང་གསུམ་གྱི་རྫོང་ཕྲན་གསུམ་ནི་རྒྱའི་ཇ་བས་བརྩི གས་པས། ཇ་མཁར་རིང་
མོ། ཇ་མཁར་ཕྱུག་མོ། ཇ་མཁར་སྨུག་པོ་ཞེས་རྫོང་མཁར་གསུམ་གྱི་མིང་དང་།
དེ་ལྟར་རྩིག་རིམ་དང་པོ་ལ་སྟོང་ཤོང་དཀར་མོ་ཟེར། རྩིག་རིམ་གཉིས་པ་ལ་སྨུག་
གུ་དགུ་བསྒྲིགས་ཟེར། རྩིག་རིམ་གསུམ་པ་ལ་བསམ་འགྲུབ་སྟག་རྫོང་ཟེར། རྩིག་
རིམ་བཞི་བ་ལ་རྒོད་ལྕམ་དཀར་མོ་སོགས་ཀླུས་གྲོགས་བྱས་ནས་བརྩིགས་པས་རྒོད་
ཚང་ཁ་གཡེར་ཟེར། རྩིག་རིམ་ལྔ་བར་ཐོན་ཚེ་མིས་མ་བརྩིགས་པར་བཞག་གོ །
མཁར་དེ་བརྩིག་མ་ཚར་ཀྱང་ཚོང་པ་རྣམས་ཀྱི ས་བྲོ་ཆས་ཇི་ཙམ་ཟོས་ཀྱང་བྲི་བ་ཅུང་
ཙམ་མ་བྱུང༌། ཡིན་ནའང་ཚོང་པ་རྣམས་ལ་མཁར་བརྩིགས་པའི་སྟོན་མོ་དང་
141



གནང་སྦྱིན། རང་རང་གི་ཚོང་ཟོང་གང་ཡོད་ཕྱིར་སྦྱིན་ནས་རང་རང་གི་ཡུལ་དུ་
བདེ་བར་བཏང༌། དེ་ནས་རྩིག་རིམ་ལྔ་བ་ནི་གཉེན་གེར་མཛོད་དང་རྨ་སྦོམ་རས་
བརྩིགས་ཤིང༌། སེང་ཕྲུག་མང་པོ་ལ་ས་རྡོ་བཀལ། ཐོག་ཕུབ་གཉེན་སྟག་སོགས་
ལྷས་བཀབ་ཅིང་། སྲིབ་ལུང་ནགས་རྒྱལ་ཕྱུག་མོ་ནས་ཤིང་སྟག་མོ་ལ་བཀལ་ནས་
བཀབ་པས་སེང་ཕྲུག་སྟག་རྩེ་ཞེས་གྲགས་ཏེ། ཕྱི་ནང་མེད་པར་ཡོངས་རྫོགས་གྲུབ་
ནས་རེ་ཞིག་ལྷ་ཀླུ་གཉན་གསུམ་གྱིས་བསྲུངས་ཏེ་གདའོ། ། དེ་ཡང་རྩེག་གཅིག་
དང་པོ་ལྷ་ཡིས་བརྡུངས། རྩེག་གཉིས་བར་མ་ག ཉན་གྱིས་བརྡུངས། རྩེག་
གསུམ་འོག་མ་ཀླུ་ཡིས་བརྡུངས་ཞེས་གྲགས་སོ། དེ་ནས་མཁའ་ལྡིང་རྒྱལ་མོ་དཔག་
བསམ་ལ་རོལ་བའི་གནམ་ལོར། ཇོ་རུ་དགུང་ལོ་བརྒྱད་ཀྱི་ཐོག་གླིང་དཀར་པོ་རྨ་
ཡུལ་དུ་ཆགས་པའི་དུས་ལ་བབས་པར་མཁྱེན་ནས། གླུ་གཙུག་ལ་ལ་ཆར་བསླངས་
ཏེ་གླིང་ཡུལ་དུ་ཁ་བ་འབབས་པའི་གྲོགས་སུ་སྡེ་བརྒྱད་རྣམས་སྦྲན་པས། དགུན་
ཟླ་ར་བའི་ཚེས་གཅིག་ནས་བཟུང་ཁ་བ་བབས་པས་གླིང་ཡུལ་གྱི་རི་མགོར་མ དུང་་་་་
བཙུགས་ན་བ་དན་མ་གཏོགས་མི་མཐོང་། ལུང་ཁོག་ཏུ་མདའ་བཙུགས་ན་སྟོང་
ཁ་མ་ག ཏོགས་མི་མཐོང་བ་ཞིག་བབས་ཏེ་རྩྭ་ཤིང་ལྡུམ་གསུམ་ཕལ་ཆེར་ཁ་ བའི་ འོག་
ཏུ་ཚུད་ཅིང༌། ཕྱུགས་ཟོག་མཐའ་དག་ལྟོག་གྲིར་གྱི་འ ཆི་བ་ལ་ཉེ་སྐབས། ལྷག་
པར་དུ་གླིང་སྟོད་སྨད་བར་གསུམ་ལ་ཁ་བ་ཆེ་བས་ཐམས་ཅད་གྲོས་བྱས་ཏེ། ཁ་བ་
མེད་ས་ཞིག་ངེས་པར་འཚོལ་དུ་འགྲོ་དགོས་ཤིང༌། གལ་ཏེ་འཚོལ་དུ་མ་སོང་ན།
ཕྱུགས་ཟོག་གཅིག་ཀྱང་མི་ལུས་པར་ཤི་བ་རེད། ཅེས་གླིང་སྟོད་སྨད་ཕྱོགས་བཞི་
ནས་ད་ པལ་ཐུལ་བཞི་རེ་ཁ་བ་ཡོད་མེད་ལ་བལྟ་རུ་བཏང་སྟེ། རྨ་སྟོད་སྨད་བར་
གསུམ་གང་ལ་བལྟས་ན་ཁ་བ་ཅུང་ཆུང་བའི་སའང་མ་མཐོང་ཞིང༌། དེ་ནས་རྨ་ཕུ་
སེང་ཆེན་ཁོག་པ། རྨ་སྐྱེད་ལུ་གུའི་རྩེ་ར། རྨ་སྨད་ལྷ་ལུང་སུམ་མདོ། གཡུ་
142



ལུང་གད་ར་ཁྲ་མོའི་ཡན་ཆད་ན་ཁ་བ་བྱིའུ་མགོ་ཙམ་ཞིག་མེད་པས། རི་ལུང་
ཐམས་ཅད་སྨུག་སང་ངེ་ཡོད་ཅིང་། རི་ཐང་གི་རྩི་ཐོག་ལྡུམ་གསུམ། གླིང་ཆོ་
དྲུག་གི་རྟ་ནོར་ལུག་གསུམ་གྱིས་ལོ་གསུམ་ལ་ཟས་ཀྱང་འཛད་མཐའ་མི་འདུག་སྙམ་
པ་ཞིག་བྱུང་ཞིང༌། དེར་སྐབས་རྒྱ་བོད་ཀྱི་ཚོང་མགྲོན་རྣམས་ཀྱིས་ཇོ་རུ་ལ་ཕྱག་
རྟེན་དང༌། ཚོང་གི་ཤྭ་གམ་སོགས་སྤྲོད་མི་མང་བས། ཇག་རྐུན་སོགས་ཀྱི་དོགས་
གནས་མ་བྱུང་བས་འགྲོ་འདུག་མང་པོ་ཡོད་པ་ལ། གླིང་གི་ས་འཚོལ་བའི་དཔའ་
ཐུལ་བཞི་བོ་དེས་ཚོང་མགྲོན་རྣམས་ལ་དྲིས་ཏེ། ས་འདིའི་བདག་པོ་ད་ལྟ་སུ་རེད།
གཡར་ན་སུ་ལ་གཡོར་དགོས་ཞེས་དྲིས་ཚེ། ཚོང་པ་རྣམས་ན་རེ། ས་འདི་སྔར་ས་
སྟོང་ཡིན་པས། ཧོར་སེར་ཇག་པས་འཕྲོག་བཅོམ་བྱས་པས་ཚོང་མ གྲོན་འགྲོ་
དཀའ་བ་ཡིན་མོད། འོན་ཀྱང་ད་ལྟ་རྨ་ལྷ་ལུང་སུམ་མདོ་ན་ཇོ་རུ་རྒྱལ་པོ་ཟེར་བ།
མི་མིན་ལྷ་འདྲེའི་རྗེ་བོ། སྤྲུལ་པས་གནམ་ས་གཡོ་བ། སྲིད་པ་གསུམ་གྱི་སྟོབས་
རྫོགས་པ་ཞིག་ཡོད་ཅིང་། ཁྱེད་ཅག་གིས་ས་གཡར་ན་དེ་ལ་གཡོར་དགོས་ཞེས་
བཤད། དེ་ནས་ད པའ་ཐུལ་བཞི་བོ་ཇོ་རུ་ཚུར་འགྲོ་མ་ཕོད་པས་ཕྱིར་ལོག ས་ལྷ་
མཁན་དག་གླིང་ཡུལ་དུ་སླེབས་འཕྲལ། ཚོ་དྲུག་གླིང་དཀར་སྟོད་སྨད་སོགས་
འཚོགས་ནས་འདྲི་བཤད་བྱས་ཚེ། ཕྱོགས་གསུམ་དུ་འགྲོ་མཁན་རྣམས་ཀྱིས་ཁ་བ་
མེད་ས་མེད་ཚུལ་དང༌། རྨ་ཡུལ་དུ་འགྲོ་མཁན་རྣམས་ཀྱི ས་ཁ་བ་མེད་ལུགས་དང༌།
ས་བདག་ཇོ་རུ་ཡིན་པས་གམ་དུ་འགྲོ་མ་ཕོད་པ་སོགས་གནས་ཚུལ་ཞིབ་ཏུ་བཤད་་་༌
པས། གླིང་བ་རྣམས་ཀྱིས་བཀའ་མོལ་བགྱིས་ཏེ། གླིང་སྤྱི་དཔོན་དང་ཚ་ཞང་
འདན་མ། རྒྱ་ཚ་སོགས་ གླིང་གི་ཚ གས་ཆེན་རྣམས་ཀྱིས་ལུང་བསྟན་བཞིན་རྨ་ཡུལ་
དུ་ས་འ ཛིན་པའི་དུས་ལ་བབས་པ་ཤེས་ཀྱང་། མི་ཤེས་པའི་ཚུལ་གྱིས་བཞུགས།
རྒྱ་ཚ་ན་རེ། ད་ཁ་བ་མེད་ས་རྨ་ཁོག་དང་། དེ་ཡི་ས་བདག་ཇོ་རུ་ཡིན་ཚེ། ཚོ་
143



དྲུག་སྤྱི་མགོ་ནས་ང་འབུམ་པ་འགྲོ་ན་ཆོག ཇོ་རུ་འ དིའི་སྤྱོད་ཡུལ་དང་མི་མཐུན།
བསམ་པ་མི་དང་མི་བསྟུན། སོ་ནམ་དུས་དང་མི་བསྟུན། རང་བློ་ཁེར་ཆོད་ལས་
མེད་པ། ང་གཅིག་པུའི་མི་ཆོག་པར་སླར་དཔའ་ཐུལ་ཁ་ཤས་འ གྲོ་སྟེ། ངོ་ཆེན་
ངས་བྱས་ན་ཆོག་གསུངས་སོ། །དེ་ནས་ཚ་ཞིང་འདན་མ་སྤྱང་ཁྲ། སྟག་རོང་
དཔོན་པོ་ཁྲོ་ཐུང་། རྒྱ་དཔོན་བན་དེ་དམར་ལུ། སྐྱེ་ལོ་སྟོན་པ་རྒྱལ་མ ཚན།
འབྲི་སྒྲུབ་བདེ་ཆོས་སྐྱོང་བེར་ནག་དང་བཅས་མི་ལྔས་འགྲོ་བ་ཁས་བླངས་ཤིང་། དེ་
ནས་ཕུ་ནུ་མི་དྲུག་རྨ་ཁོག་ཏུ་ཆས་སོ། །དེ་རྣམས་རྨ་སྨད་སུམ་མདོར་ཕེབས་པ་
དང་ཇོ་རུས་མཁྱེན་ནས་དཔའ་ཐུལ་རྣམས་ཀྱི་ང་རྒྱལ་བཅོམ་པའི་ཆེད་དུ། གཡུ་
ལུང་གད་ར་ཁྲ་མོ་ན་ཕུ་ནུ་རྣམས་ཁྲུ་རུག་རུག་བྱུང་བ་མཐོང་ནས། དེའི་གདོང་
དུ་ཀྲོང་ངེར་ཐོན་ཅིང༌། འུར་ཁྲ་གཟི་མགོ་དེའི་སྟེང་དུ་ གཉེན་གྱི་རྡོ་ནག་ལུག་གྲོད་
ཙམ་ཞིག་བཞག་ནས། མདའ་རྒྱང་གིས་མི་བསྙེགས་ཙམ་ནས་གླུ་འདི་ཁྱུང་ཆེན་
ལྡིང་གླུ་ལ་དྲངས་ནས་བླངས་སོ། །
གླུ་ཨ་ལ་ལx། གླུ་ཐ་ལ་ལ་མོ་ཐ་ལ་ལེན། །
གླུ་ཁ་འཛིན་ལྷ་དང་སྲུང་མས་མཛོད། །
གླུ་སྣ་མ་དང་མཁའ་འགྲོས་དྲོངས། །
སྡོང་གྲོགས་དགྲ་ལྷ་ཝེར་མས་གྱིས། །
ས་འདི་དང་ས་ངོ་མ་ཤེས་ན། །
ས་འདི་ལ་གཡུ་ལུང་སུམ་མདོ་ཟེར། །
བུ་ང་འདྲའི་ང་ངོ་མ་ཤེས་ན། །
དུས་ཆེན་སྨུག་པོའི་གདོང་གི་རྒྱུད། །
ད་ ཐོབ་ཆེན་གོང་མ་ལྷ་ནས་བསྐོས། །
144



དཔོན་ཆུང་ཇོ་རུ་རྒྱལ་པོ་ཡིན། །
དལ་གོ་ལེ་ཉོན་དང་ཇག་མི་དྲུག །
ས་འདི་ཡང་འཛིན་པའི་ས་བདག་ལ། །
ལྷ་ལ་རྨ་རྒྱལ་སྦོམ་ར་ཡོད། །
མི་ལ་ཇོ་རུ་རྒྱལ་པོ་ཡོད། །
ངེད་ལྷ་མི་གཉིས་ཀྱི་སྒོ་ཟོག་ལ། །
སྟོད་ན་རྐྱང་འབྲོང་རི་ལུང་ཁྱབ། །
བར་ན་ཤ་ཡུའི་ཤེའུ་ཕྲུག་རྩེ། །
སྨད་ན་སྟག་གཟིག་འཁོར་ཁྱིམ་ཡོད།།
ཡང་སྒོས་ལྷ་ལུང་སུམ་མདོ་ལ། །
ང་ཇོ་རུ་རྒྱལ་པོ་ཡོང་ནས་བཟུང་། །
ཉིན་མོ་ཇག་མགྲོན་མེད་མ་ཟད། །
མཚན་མོ་ལྷ་འདྲེ་རྒྱུ་ཡོད་མེད། །
སྟོད་ལ་དྭགས་ཚོང་བའི་ཚོང་ཟོང་ཀུན། །
ཧོར་སྡིག་པ་ར་ཙའི་བུ་ལྔས་འཕྲོགས། །
ད་ཇོ་རུ་ར་མདའ་རྗེས་འདེད་སོང་། །
ཇག་སྐྱ་བདུན་བྲོས་རྗེས་མ་ཆོད་ཀྱང༌། །
ཧོར་ཐོག་རྒྱལ་འུར་རྡོས་རྨེག་མེད་བཏང༌། །
ཐོག་རལ་འབར་བ་རྩེ་དགུ་བླངས། །
ཐོག་ཟངས་འབར་བ་འཁོར་ཡངས་བླངས། །
སྟོད་ལ་དྭགས་ཀྱི་རྒྱུ་ནོར་ཚུར་ལ་བླངས། །
145



གསེར་དངུལ་དར་སྒམ་དྲེལ་དང་བཅས། །
མར་འགྲོ་ཚོང་པའི་ཚོང་མགོ་བླངས། །
ང་ཇོ་རུའི་ཁྲལ་འགོ་དང་པོ་རེད། །
རྒྱ་ཡི་ཚོང་པ་ཆིག་སྟོང་བྱུང༌། །
རྟེའུ་ཆུང་རྐྱང་སྨུག་བཙན་འཕྲོགས་བྱས། །
དེ་ནས་ཕན་ཚུན་རྩོད་པ་བྱུང༌། །
ཚོང་པ་སྟོང་ཕྲག་བཙོན་དུ་བཟུང༌། །
ཕྱག་རྟེན་ཇ་སྟོང་མཇལ་དར་བླངས། །
ཆད་པ་ཇ་མཁར་ཕོ་བྲང་བརྩིགས། །
ཇོ་རུའི་རྒྱལ་ཁ་གཉིས་པ་བྱུང་། །
ལ་ཆེན་དཔུང་མང་དགྲ་སྡེབས་དེ། །
རྒོད་ཡང་དག་དཔུང་ཤེད་མ་རྒྱས་ན། །
དཔུང་འཐུག་ཀྱང་རི་ངོའི་རྩྭ་ཕུང་རེད། །
ང་ཇོ་རུའི་མེ་ལྕེའི་འབར་རྟེན་རེད། །
དེ་རིང་ཇག་པ་མི་དྲུག་འདི། །
གདོང་གཏུག་ཇོ་རུའི་ཐོག་ཏུ་བརྒྱུགས། །
སྣང་མེད་བརྙས་བཞག་བྱས་ནས་བྱུང༌། །
ངས་ལག་ཏུ་བཟུང་བའི་འུར་རྡོ་འདི། །
དགྲ་ལྷའི་རྟེན་མཁར་དང་པོ་ཡིན། །
མྱུར་མགྱོ གས་གློག་གི་སྤུན་ཟླ་ཡིན། །
མ་མཁའ་འགྲོ་སྟོང་གི་དབུ་སྐྲ་དང༌། །
146



སེང་གེ་དཀར་མོ་གཡུ་རལ་གཉིས། །
རྒྱ་སྟག་དམར་པོའི་སྨྲ་ར་གསུམ། །
བྲེ་སེར་འབྲོང་གི་དཔུང་རྩིད་བཞི། །
སོག་དཀར་དྲེད་ཀྱི་སྙིང་སྤུ་ལྔ། ། །
དེ་ལྔ་འུར་རྡོའི་རྒྱུ་རྩ་བྱས། །
ཡར་མཆོག་ཡར་ངོ་གསུམ་པ་སླས། །
ཡར་ངོ་འབྲུག་གི་དུས་དང་སྤྲད། །
གཡུག་ན་འབྲུག་སྒྲ་གྲགས་པ་འདྲ། །
མར་ཆོག་མར་ངོ་གསུམ་ལ་སླས། །
མར་ངོ་བྱ་ཡི་དུས་དང་འགྲུབ། །
འཕངས་ན་བྱ་ལམ་ཆོད་པ་ཡིན། །
ལྔ་གསུམ་བཅོ་ལྔའི་ཐོ་རངས་ལ། །
འུར་མཐིལ་སྟག་གི་དུས་དང་བཏགས། །
གཉེན་སྟག་འཁོར་བའི་རྟེན་འབྲེལ་བྱས། །
ཚར་ལྕེ་ཉེར་དགུའི་ཉིན་མོ་ཡི། །
ནམ་ལངས་གསུམ་གྱི་དུས་ལ་བཙེམས། །
གར་ ག ཏད་ས་ལ་ཕོག་པ་ཡིན། །
རྡོ་ནག་ལུག་གི་གྲོད་འདྲ་འདི། །
ལྷ་འདྲེ་སྟོང་གི་བླ་རྡོ་ཡིན། །
མི་དྲུག་བདུན་གྱི་བྲག་ལ་འཕེན། །
བྲག་དཀར་ཐོག་གིས་ག ཏོ ར་འདྲ་བྱེད། །
L7



མ་ཤི་མིག་གི་ལྟད་མོར་བྱོས། །
དེ་ནས་རྡོ་ཞིག་འཕེན་རྒྱུ་འདི། །
གཉེན་སྟག་དགྲ་ལྷའི་རྟེན་རྡོ་ཡིན། །
མི་དྲུག་གཟུགས་ཕུང་ག ཏོར་རྒྱུ་བྱེད། །
རྟ་དྲུག་ང་ཡི་རྙིང་མ་བྱེད། །
རྨ་ལྷ་ལུང་ཡིད་ཀྱི་དཀྱིལ་འཁོར་འདིར། །
འདྲེ་དམ་སྲིའི་སྐོར་རྒྱུག་བྱེད་དོན་མེད། །
གོ་ན་རྣ«། མ་གོ་གླུ་ལ་འབྲེལ་བ་མེད། །
ཅེས་འུར་རྡོ་ཐོག་ཟིལ་མེ་སྟག་འཚུབས་སེ་འཕངས་བས་བྲག་དཀར་དེ་རྡུལ་ཕྲན་དུ་
གཏོར། ཐག་སྒྲས་ལུང་བ་འགེངས་ཙམ་དུ་བྱས་ཤིང༌། ཁྲོ་ཐུང་དང་དཔལ་
ཐུལ་རེ་གཉིས་ཀླད་རྒྱ་གཏོར་ཏེ་དྲན་མེད་དུ་བརྒྱལ། སྐབས་དེར་རྒྱ་ཚ་ཞལ་དཀར་
དེས་རུམ་ནས་དར་དཀར་ཉིན་མོ་བདེ་ལེགས་ཤིག་བླངས་ཏེ། ཨ་སྐྱིད་ཇོ་སྐྱིད།
རིན་པོ་ཆེ། །ཇོ་རུ་དགོངས་པ་ལྷ་དང་མཉམ། ། ས་རྒྱུས་མེད་རྨ་ཡུལ་ལུང་
སྟོང་ན། །མི་རྒྱུས་མེད་རྒྱ་ཚ་ཞལ་དཀར་ཡིན། །གལ་ཆེན་ཤེས་ཆེན་མི་ལྔ་
ཡོད། །གསུངས་ནས་དཀར་མོ་དྲུག་འགྱུར་གྱི་རྟ་ལ་དྲངས་ནས་གླུ་འདི་བླངས་
གླུ་ཨ་ལx། གླུ་ཐ་ལ་ལ་མོ་ཐ་ལ་ལེན། །
བླ་མ་ལྷ་དང་མཁའ་འགྲོ་གསུམ། །
མི་འབྲལ་སྤྱི་བོའི་རྒྱན་དུ་བཞུགས། །
མི་ང་དང་ང་ངོ་མ་ཤེས་ན། །
ང་འབུམ་པ་རྒྱ་ཚ་ཞལ་དཀར་ཡིན། །
198



དཔུང་རོགས་དཔའ་ཐུལ་མི་ལྔ་འདི། །
གླིང་ཚོ་དྲུག་ནང་གི་མི་རེ་ཡིན། །
དེ་ནས་ཇོ་རུ་ལྷ་སྲས་ལགས། །
ཉོན་དང་ཞུ་རྒྱུ་འདི་འདྲ་ཡོད། །
བྲེ་སེར་འབྲོང་གི་རུ་ཐུར་དེས། ། བློ ་
སུ་བྱུང་གཟུགས་ཕུང་གཏོར་ངེས་རེད། །
རང་བེའུ་རྭ་མགོར་ ལེན་རབས་མེད། །
དམར་ཡག་སྟག་མོའི་མཆེ་སྡེར་དེས། །
སུ་ཐུག་ཟས་སུ་ཟ་ན་ཡང་། །
བུ་རྒྱུད་མཆེ་བས་རྨུག་རབས་མེད། །
གླིང་དཀར་དཔལ་ཐུལ་ཤེས་ཆེན་དང༌། །
ཕུ་བོ་རྒྱ་ཚ་ཞལ་དཀར་ལ། །
རྡོ་གོར་མོའི་སྣ་ལེན་བྱེད་མི་རིགས། །
དེ་ནས་ཉོན་དང་ལྷ་སྲས་ལགས། །
ནགས་ཙན་དན་མ་བདེ་མེ་ཡིས་འ ཇིགས། །
སྟག་རི་བཀྲའི་ཕ་ས་མ་ཟིན་རུང༌། །
སྤྱང་ཕོ་ཐོང་གཅན་གཟན་རུས་མཐུན་ལ། །
སྤང་སེར་ཡག་གནས་ཚང་གཡོར་དུ་ཡོང་། །
གླིང་དཀར་པོ་ཁ་བས་མནན་ནས་ཀྱང༌། །
ཕྱུགས་སེམས་ཅན་མུ་གེས་འཆི་ཉིན་གདའ།།
བུ་ཇོ་རུ་འབུམ་པའི་རུས་རྒྱུད་ལ། །
149



ས་རྨ་ལུང་གཡོར་གྱིན་འོང་བ་ཡིན། །
ང་རྒྱ་ཚ་ངོ་ཆེན་ཞུ་རུ་འོང༌། །
ནོར་སེམས་ཅན་འབྲོག་ས་རྨ་ཡུལ་བསམས། །
བྱ་ཁུ་བྱུག་རྒུན་འབྲུམ་ཁ་ཟས་ཅན། །
ས་སྐྱིད་པོ་མོན་ལ་ཆགས་ན་ཡང་། །
སྒོ་ང་ཚད་པས་རུལ་དོགས་པས། །
ཤིང་ཤུག་རྩེར་མི་འཁོར་ཀ་མེད་རེད། །
ཡུན་མི་རིང་རང་ས་འཁོར་ངེས་ཡིན། །
ས་ཁྲ་མོ་གླིང་གི་ཕ་ཡུལ་ན།།
ཕུ་ན་འབྲོག་པའི་མཚེར་ས་གཅིག །
བར་ན་འབུམ་པའི་མཁར་རྫོང་གཉིས། །
འདབས་ན་ཞིང་གི་རེའུ་མིག་གསུམ། །
དེ་མ་མཁོ་མི་འདོད་མ་ཡིན་མོད། །
ཕུ་ཡི་རྐྱང་ཤེས་རྟ་རོང་དང་། །
བར་ན་འབྲི་མཛོའི་འབྲོག་པ་གཉིས། །
འདབས་ན་ཨ་སྐྱིད་ལུག་གྲོང་གསུམ། །
དེ་རྣམས་རྨ་ཁོག་འོང་ན་བསམས། །
ཡུན་ཧ་ཅང་རིང་ན་ལོ་གསུམ་དང་། །
ཐུང་ན་ཟླ་དྲུག་གཡར་རྒྱུ་བྱོས། །
ང་ཕུ་བོ་རྒྱ་ཚ་ཞལ་དཀར་དང༌། །
གླིང་ཚོགས་ཆེན་དཔའ་ཐུལ་ལྔ་བོ་ལ། །
160



སྡུག་ལན་ཆགས་མི་བྱེད་ཇོ་རུ་ལགས། །
གླུ་གོ་ན «། - མ་གོ་གླུ་ལ་བསྐྱར་ལེན་མེད། །
ཅེས་གསུངས་ཤིང༌། དེ་མ་ཐག་ཇོ་རུ་མགྱོ གས་པར་བརྒྱུགས་ཏེ། རྒྱ་ཆེའི་ཆིབས་
ཁ་བླངས་ནས། ཨ་ཁུ་བོ་ཞལ་དཀར་དང་། གླིང་ཕུ་ནུ་ཚོ་ངས་ངོ་མ་ཤེས་པ་རེད།
ཐུགས་བརྒྱ ལ་མི་གནང་བར་ཞུ། ད་ཡར་ཕེབས་ནས་བཀའ་བགྲོས་བྱ་ཆོག ངེད་
མ་བུ་གཉིས་དགྲ་ཇག་གིས་གནོད་པ་མ་བྱུང་རུང༌། བདུད་བཙན་གྱི་བྲོ་རར་
བསྡད་པས། ལྷ་འདྲེའི་ཆོ་འཕྲུལ་འོང་རྒྱུ་ཡོད་པ་རེད་ཅེས་དཔོན་བློན་རྣམས་
ཁྱིམ་དུ་གདན་དྲངས་ལ། སྒྲ་དེའི་ཕྱི་ཆུང་ལ་ནང་འཁོར་ཡངས་ཤིང་རྒྱ་ཆེ་བ། ཇ་
དང་གསེར་དངུལ་གྱི་སྒམ་སོགས་བསྒྲིགས་ཤིང་། དཔའ་ཐུལ་རྣམས་ཧ་ལས་
ཤིང་ཉམས་མཚར་ཏེ་འ དུག དེ་ནས་གསོལ་ཇ་དང་བཟའ་བཏུང་སོགས་ལ་ལྷའི་
ཞལ་ཟས་ལྟ་བུ་རོ་བརྒྱ་དང་ལྡན་ཞིང་། དེ་ནས་གནས་ཚུལ་གསུངས་གླེང་ཞིབ་
རྒྱས་མང་དུ་མཛད་མཐར། ཇོ་རུ་ནས་རྒྱ་ཚ་གཙོས་དཔའ་ཐུལ་རེ་ལ་མཛོད་དར་
ཉིན་མོའི་བདེ་ལེགས་རེ་དང༌། གསེར་གྱི་ཊ་ཀ་རེ་ཕུལ་ནས་རྟེན་འབྲེལ་གྱི་གླུ་
འདི་ཇོ་རུས་ལྷ་འ བོད་རིང་མོ་ངག་རྟ་ལ་དྲངས་ནས་བླངས་སོ། ༈
གླུ་ཨ་ལ ། གླུ་ཐ་ལ་ལ་མོ་ཐ་ལ་ལེན། །
ལྷ་གཉེན་སྲིད་པའི་སྡེ་དཔོན་དང༌། །
གླུ་རྒྱལ་གཙུག་ལ་རིན་ཆེན་གྱིས། །
དེ་རིང་ཇོ་རུའི་གྲྭ་སྣ་དྲོངས། །
བསམ་ཚད་ཡིད་བཞིན་འགྲུབ་པར་ཤོག །
དེ་ནས་གླིང་དཀར་དཔའ་ཐུལ་ཉོན། །
ནང་སྒོས་འབུམ་པ་ཞལ་དཀར་ཉོན། །
151



གནའ་མིའི་གཏམ་ལ་འདི་འདྲ་ཟེར། །
ཐག་རིང་འགྲོ་བའི་ཚོང་པ་དེས། །
རང་ཁྱིམ་བློ་ལ་མ་སྐོར་ན། །
མཐའ་མེད་ནོར་ལ་ཟད་པ་མེད། །
མཚོ་ གླིང་གསེར་བྱེ་བྲེ་ལ་གཞལ། །
དེ་ཡོད་པའི་རང་ཉམས་ཕན་ཁེ་མིན། །
གླིང་དཀར་དཔོན་རྗེ་དཔྱད་ལ་དགའ། །
བདེན་ཐག་ཆོད་བློ་ཡིས་མ་ཐེག་ན། །
འཁྲུལ་སྣང་རྨི་ལམ་ཟད་མཐའ་མེད། །
ལྟོ་རྔམས་སྤྲང་པོས་ཟས་རྙེད་རྨིས། །
དཔྱད་ན་ཡིད་མུག་སྣོན་པ་ཡིན། །
ད་རུང་འདྲ་མ་འདི་འདྲ་ཡོད། །
བླ་མས་ཆགས་སྡང་ཆོས་བཤད་དེ། །
འགྲོ་དོན་མི་འགྲུབ་སྔ་ལྟས་ཡིན། །
དཔོན་ལུས་ངོ་ཆེན་ཁྲིམས་ཐར་དེས། །
མར་རྒྱ་མི་འགྲུབ་སྔ་ལྟས་ཡིན། །
སྟག་ཤར་དགྲ་དཔུང་ཉུང་གདམ་དེ། །
རྟིང་མ་མི་ལོན་སྔ་ལྟས་ཡིན། །
སྤུན་ཁ་གཏོར་བའི་མནའ་མ་དེ། །
ཤེས་རྒྱ་མེད་པའི་སྔ་རྟགས་ཡིན། །
བཙན་པས་ཉམ་ཆུང་ཡུལ་ཕུད་དེ། །
152



རང་ཆུས་ཤོར་བའི་སྔ་ལྟས་ཡིན། །
སྔར་ལོ་ཇོ་རུ་གདོན་ལེ་རེད། །
ད་ལོ་ཁ་བས་གནོད་ལེ་རེད། །
གླིང་དཀར་གདོན་ལ་ཟད་དུས་མེད། །
ཁ་བ་མ་འཇོག་ཕུད་རྒྱུ་བྱོས། །
ཇོ་རུའི་རྗེས་ལ་བཛྲངས་དང་ཆོག།
གླིང་ཚོ་དྲུག་མ་འོང་འ དུག་རྒྱུ་བྱོས། །
ཨ་ལ་རྩེ་མཚར་ཀུ་རེ་ཡིན། །
རྨ་ཁོག་སེང་ཆེན་ཁོག་པ་ན། །
རྩི་ཤིང་མེ་ཏོག་བཀྲ་ནས་ཡོད། །
རྩྭ་སྐྱེད་ཟིལ་བ་ཆགས་ནས་ཡོད། །
རྩྭ་གཏིད་མར་ཁུ་འཁྱིལ་ནས་ཡོད། །
ཕྱུགས་མ་ག ཏོ གས་མི་ཡིད་ཚིམ་ནས་ཡོད། །
དཔའ་བོའི་རྒྱུ་བའི་གསང་ལམ་ཡོད། །
མཛེས་མས་ཁྲམ་ཐག་གཅོད་ས་ཡོད། །
བྱང་མའི་བང་ཁ་ལྷོད་ས་ཡོད། །
རྨ་ཡུལ་གསེར་གྱི་གདུགས་དཀར་ལ། །
རྨ་ལུང་དར་གྱི་ཤམ་བུས་དཀྲིས། //
གླིང་ཡུལ་དངུལ་དཀར་མཎྜལ་ལ། །
རྨ་ཁོག་དུང་གི་ལྕགས་རིས་བསྐོར། །
གླིང་དཀར་པོ་མ་འདུག་འོང་རྒྱུ་བྱོས། །
153



ཚེ་གང་འ དུག་ན་ཆོག་རྒྱུ་བྱེད། །
ལོ་གསུམ་འ དུག་ན་ཅི་དགའ་བྱོས། །
ས་གླ་རྩྭ་རིན་མི་ལེན་པ། །
གླིང་དཀར་ཕུ་ནུའི་སྤྱི་ངོ་དང་། །
ཡང་སྒོས་རྒྱ་ཚའི་སྐུ་ངོ་ཡིན། །
ད་རུང་དེ་བས་མི་ཚད་པའི། །
ཤེལ་བྲག་གཏེར་སྒོ་འོག་མ་ན། །
གཏེར་ཟོག་ནོར་བུ་ཆ་བདུན་ཡོད། །
རྒྱ་དབུས་མགྲོན་པོས་བརྩིགས་པ་ཡི། །
ཕོ་བྲང་སེང་ཕྲུག་སྟག་རྩེ་བཅས། །
གླིང་དཀར་སྤྱི་ལ་མགྲོན་སྟོན་སྦྱིན། །
ཇོ་རུ་ང་ལ་དགོས་པ་མེད། །
ལས་ཀླུང་ཅན་དེ་དཔོན་ཐོབ་ཤོག །
དབང་ཐང་ཅན་དེ་བསྐོས་པ་འདྲ། །
མི་འ དུག་ཚོ་དྲུག་འོང་རྒྱུ་གྱིས། །
གླུ་གོ་ན་རྣ་བའི་བདུད་རྩི་བྱོས། །
མ་གོ་ཚིག་ལ་བསྐྱར་ལུགས་མེད། །
གླིང་ཕུ་ནུའི་ཡིད་ལ་དེ་འདྲ་ཟུངས། །
ཞེས་གསུངས་པ་ལ་ལགས་སོ་ཞུས་ཏེ། ཕུ་ནུ་རྣམས་གླིང་ཡུལ་དུ་མགྱོགས་པར་
འོངས་ནས། གླིང་བ་ཚོ་དྲུག་གྲོས་རར་བསྡུས་ནས་རྨ་ཁོག་ཏུ་འགྲོ་རྒྱུས་གྲོས་
ཐག་སྤྱི་དཔོན་གྱིས་བཅད་ཅིང་། དེ་སྐབས་ཕུ་ནུ་སོ་སོའི་སྐུ་མཁར་སྟོད་སྨད་དུ་
154



ཡོད་པས་སོ་སོ་ནས་རྫོང་དཔོན་དུ་ཞིང་ལ་ཐོག་དཔོན་བསྐོས་ཏེ་བཞག ཡུ་ནུ་
སུམ་ཅུའི་སྡེ་སྐོར་སུམ་ཅུའི་འབྲོག་པ་རྨ་ཁོག་ཏུ་ལམ་གང་བདེར་བརྒྱུད་དེ་རྒྱལ་ཟླའི་
ཚེས་བཅུ་ལ་རྨ་དིལ་ཡག་སྟག་ཐང་ཁྲ་མོར་འཛོམ་རྒྱུ་ཁྲིག་གེར་བྱས་པར་གདའོ། །
སྒ དང་སྒ་ཁོག་གམ་སྒོ་མི་སོགས་ནས་རྨ་ཁོག་དང་ཐག་ཉེའི་རིགས་ལ་བལྟས་་་ ་་༌
པས་སོ་སོར་དབྱར་དུས་ཀྱི་ཆར་སྤྲིན་བཞིན་དུ་རྨ་ཡུལ་དུ་ཆས་ཤིང༌། རྒྱལ་ཟླའི་
ཚེས་བཅུ་ལ་རྨ་དིལ་ཡག་སྟག་ཐང་ཁྲ་མོ་རུ་ཕ་ཁུ་ཕུ་ནུ་སོགས་ཁྲིག་གེར་འཛོམ་་༌་༌་་
སྐབས། ཐམས་ཅད་ཀྱིས་ད་ཆ་ཇོ་རུས་ས་ཇི་འདྲ་བགོ་བཤའ་བྱེད་སྙམ་སྟེ། སྔོན་
ཇོ་རུ་ལ་བློ་མཐུན་ཐམས་ཅད་དགའ་ཡ་ལེ། དགྲ་བྱེད་ཐམས་ཅད་སྡུག་ངོ་ཤོར་
ཏེ་བསྡད། ཁྲོ་ཐུང་གིས་སྔར་སྟག་རོང་རྔོན་པ་ཇོ་རུས་བསད་དོ་ཞེས་གཏམ་
ངན་བསྒྲགས་ཤིང༌། དེ་དོན་ཇོ་རུ་རྨ་ཁོག་ཏུ་ཕུད་རྗེས་ཉིན་ཁ་ཤས་ནང་རྔོན་པ་
རྣམས་རང་ཁྱིམ་དུ་སླེབས་སོ། །དེའི་སྟབས་ཁྲོ་ཐུང་ཅུང་སྐྱེག་ཅིང་ཡ་ང་ཞིང་ངོ་
གནོང་བཞིན་གདའ། དེ་ནས་ཁྲོ་ཐུང་གིས་ཇོ་རུ་ལ་ངོ་དགའ་ཞིག་བྱས་ན་དྲུག་
སྙམ་སྟེ། ཇོ་རུ་ཡང་ཁོ་བོའི་ཁྱིམ་དུ་གདན་དྲངས་ནས། སུམ་ཡར་འབྲི་མོའི་
འོ་མ། ཞིམ་མངར་ཐུད་ཀྱི་སྡེར་ཁ། གཡང་དཀར་ལུག་གི་ཚང་ར་བཅས་
བྱིན་ཏེ། ཚ་བུ་བསམ་པ་འགྲུབ་རྒྱུ་ལགས། | ང་ལ་ས་སྐལ་བཟང་བ་ཞིག་
གནང་རོ གས་ཞུ་ཞུ་ཞེས་བྱི་ལ་ལྟོགས་པས་ལྟོ་སློང་ཚེ་མཇུག་མ་འདར་བཞིན་སྐྱིད་
ཁུང་བསྐོར་བ་དང་ཀུན་ནས་མཚུངས་སོ། །དེ་ཚེ་ཇོ་རུས་ཁུ་བོ་ལགས་ཁྱོད་ལ་
འདུག་ས་གཞན་དང་མི་འདྲ་བ་ཞིག་སྟེར། ཁྱོད་ཀྱིས་སེམས་ཁྲེལ་མི་དགོས་གསུངས་
ཤིང༌། དེ་ནས་གླིང་སྟོད་སྨད་བར་གསུམ་འཚོགས་པའི་གྲལ་དཀྱིལ་ནས་ཇོ་རུ་
རྒྱལ་པོ་དེས། ་ རྟེན་འབྲེལ་རྒོ་བོའི་ཅོག་ཞུ་དེ་དབུ་ལ་མནབས་ནས། རྨ་ས་
བགོས་ཀྱི་ཀླུ་འདི་ཁྲོམ་ཆེན་ཟིལ་གནོན་གྱི་རྟ་ལ་དྲངས་ནས་བླངས་སོ། །
156



གླུ་ཨ་ལ «| གླུ་ཐ་ལ་ལ་མོ་ཐ་ལ་ལེན། །
བླ་མ་ཨོ་རྒྱན་པད་མ་དང་། །
ནེ་ནེ་གནམ་སྨན་དཀར་མོ་དང་། །
མ་རྒྱུད་མཁའ་འགྲོ་འབུམ་གྱིས་བསྐོར། །
དེ་རིང་སྐྱེས་བུའི་གྲོགས་ལ་བྱོན། །
མི་ང་ལ་ཇོ་རུ་རྒྱལ་པོ་ཟེར། །
ངའི་ཕྱི་ལྟར་སྤྲང་ཕྲུག་ཁེར་སྐྱེས་འདྲ། །
ནང་ན་དགྲ་ལྷའི་རྟེན་མཁར་ཡོད། །
གསང་བ་རྒྱལ་ཀུན་པད་འབྱུང་ཡིན། །
ཚོ་དྲུག་ཇོ་རུའི་གླུ་ལ་ཉོན། །
རྨ་ཡུལ་སེང་ཆེན་ཁོག་པ་འདི། །
ཡར་ཟུག་རྒྱ་གར་ཡུལ་ལ་ཟུག །
མར་ཟུག་རྒྱ་ནག་ཡུལ་ལ་ཟུག །
ཐད་ཟུག་ཨ་ཆེན་ཧོར་ལ་ཟུག།
ཕར་ཟུག་ཨ་ཏིའི་རོང་ལ་ཟུག །
རྨ་ཆུ་འདི་ལ་ཁུག་གསུམ་ཡོད། །
དང་པོ་གླིང་གི་ས་སྐལ་ཡིན། །
སུམ་གཉིས་ཧོར་ཡུལ་ངམ་ཐང་རེད། །
རྨ་རྩེ་ལྷ་གསེར་རིའི་ཁ་མདོ་ན། །
གནམ་ཐོག་ཕུབ་འཁོར་ལོ་བརྩིབས་བརྒྱད་ཡོད། །
ས་བཀོད་ལེགས་པད་མ་འདབ་བརྒྱད་ཡོད། །
ཀྱི
156



བར་རི་ཕྲན་བཀྲ་ཤིས་རྟགས་བརྒྱད་ཡོད། །
དེ་ཡོད་ས་ཆུ་དྭངས་རི་གཙང་རེད།
དཔོན་རེ་ཆེན་འ དུག་པའི་ས་ཆ་ཡིན། །
ཉི་འབུམ་དར་ཡག་ས་སྐལ་བྱོས། །
ཆེ་རྒྱུད་གསེར་བ་མཆེད་བརྒྱད་དང་། །
དེ་ལ་གོ་འཇོ་ཨར་ལྕགས་འཐུད། །
རྨ་སྟོད་དགུ་བསྒྲིལ་ཡན་ཆད་ལ། །
གསེར་རིར་ཉི་མས་འཁྱུད་འདྲར་གྱིས། །
རྨ་ཉིན་ལུང་པད་མ་རང་ཤར་ལ། །
ཤ་ཕོ་ཆེན་རྩེ་གར་འཁྲབས་ས་ཡོད། །
འབྲོང་བྲེ་མོས་རྭ་བརྡར་ལེན་ས་ཡོད། །
རྩྭ་སྐྱེས་དྲགས་ཆེ་བས་བ་བེའུ་བོར། །
ཤིང་བུང་བས་མི་ཐུབ་ཤ་བ་ཡིབ། །
ཕོ་སྐྱེས་ཆེན་འདུག་པའི་ས་ཆ་ཡིན། །
ཨ་ནུ་དཔའ་སེང་ས་སྐལ་གྱིས། །
འབྲིང་རྒྱུད་འོམ་བུ་ཚོ་དྲུག་དང༌། །
དེ་ལ་སྒ་འབྲུ་འདན་གསུམ་མཐུད། །
རྨ་སྐེད་རྩེ་ལྷ་ཡན་ཆོད་དུ། །
སྤང་ལ་མེ་ཏོག་གད་འདྲ་བྱོས། །
རྨ་གྲོ་གྲོ་ལུ་གུའི་ཁ་ཁུག་ན། །
རླུང་བསེར་བུས་རྩྭ་ཁྲལ་སྤྲོད་ས་ཡིན། །
157



ཆབ་ཆུ་བོས་ཤིང་ཁྲལ་འཇལ་ས་ཡིན། །
རྒྱབ་རི་ཡོལ་བ་བརྒྱབ་འདྲ་ཡོད། །
རྨ་ཆུ་ཡོན་ཆབ་བཤམས་འདྲ་ཡོད། །
དཔོན་ཐོབ་ཆེན་འ དུག་པའི་ས་ཆ་ཡིན། །
ཁུ་བོ་སྤྱི་དཔོན་རྒྱལ་པོ་དང༌། །
སྣང་ཆུང་གཡུ་སྟག་ས་སྐལ་བྱོས། །
རྨ་སྲིབ་ཆེན་བྲག་མདོ་ཕྱུག་གི་ལུང༌། །
བརྒྱ་རྩ་བརྒྱུད་མཆོད་རྟེན་ར་བ་དང་། །
སྟོང་རྩ་གཉིས་ཚ་ཚའི་འབུམ་ཁང་ཡོད། །
འོག་ཀླུ་མོས་ཕྱག་གདང་སྒྲིག་ས་ཡིན། །
ཕྱུགས་སེམས་ཅན་ཀླུ་ཟོག་འདྲེས་ས་ཡིན།།
དཔོན་ཁེབས་ཆེན་འདུག་པའི་ས་ཆ་རེད། །
ངའི་ཡབ་ཆེན་སེང་བློན་རྒྱལ་པོ་དང་། །
འབུམ་པ་རྒྱ་ཚའི་ས་སྐལ་བྱོས། །
རྨ་ཕུ་དྲུག་དར་ལུང་ཕྱུག་མོ་ན། །
ཐང་བཀོད་ལེགས་མན་ཊ ལ་བཞག་འདྲ་ལ། །
རྩྭ་མེ་ཏོ ག་ཚོམ་བུ་བཀོད་འདྲ་ཡོད། །
ཆབ་ཆུ་བོ་དར་སྐུད་འཐེན་འདྲ་འ དི། །
དཔོན་རུས་ཆེན་འདུག་པའི་ས་ཆ་ཡིན། །
དམུ་རིན་ཆེན་དར་ལུའི་ས་སྐལ་གྱིས། །
ཆུང་རྒྱུད་མུ་སྐྱོངས་སྡེ་བཞི་དང་། །
168



དེ་ཐོག་སྐུ་ལོ་ཚ་ཞང་འཐུད། །
རྨ་སྨད་ལུ་གུ་ཡན་ཆད་དུ། །
མདའ་ནག་ཕྲན་དོང་ལ་སྒྲིག་འདྲ་བྱས། །
སྲིད་པ་ཁོལ་མོ་རོག་རྫོང་ལ། །
དབྱར་དགུན་མེད་པར་ཁ་བ་འབབས། །
སྟོན་དཔྱིད་མེད་པར་བུ་ཡུག་འཚུབས།།
མི་བོས་ན་འདྲེ་ཡིས་ཨ་ལན་སྤྲད། །
ཁྱི་བོས་ན་ཝ་མོས་བརྒྱ ལ་སྐད་སྒྲོགས། །
རྟ་འདོ་བ་ན་སོ་དགུ་ཡི་བར། །
རྟེའུ་ཆུང་མི་འཁྲུངས་ས་ཆ་ཡིན། །
འབྲི་ཐུལ་མ་དུས་ད་གུ་མ་ཚང་བར། །
བེའུ་ཆུང་མི་འཁྲུངས་ས་ཆ་ཡིན། །
ལུག་གཡང་དཀར་ལོ་གསུམ་མ་ལོན་ན། །
རྟིང་ལུག་ཆུང་མི་འཁྲུངས་ས་ཆ་ཡིན།།
འགག་དོག་མོ་མིད་འདྲའི་འཕྲང་ལམ་ཡོད། །
ཐང་ཡངས་པ་པད་མ་ཕྱེ་འདྲ་ཡོད། །
ཕོ་བཙན་པོ་འ དུག་པའི་ས་ཆ་ཡིན། །
ངའི་ཨ་ཁུ་ཁྲོ་ཐུང་ས་སྐལ་བྱོས། དེ་
རྨ་སྐུངས་ཆེན་རྗེ་བཀྲ་གོང་མ་ན། །
རི་མཐོ་གསུམ་པོ་ཆེན་ཤ་བས་བཟུང༌། །
བར་བྲག་བཙན་གླ་བས་བཙན་རྫོང་བྱས། །
159



མདོ་གཙང་ཆབ་འགྱུར་ལྕམ་ཉ་མོས་བཟུང་། །
གནང་ད་ནིང་མེད་ཀྱང་དོ་དགུང་ཡོད། །
དབྱར་ཟླ་གསུམ་རི་མགོ་བསིལ་ས་ཡིན། །
དགུན་ཟླ་གསུམ་གཤོང་ལུང་དྲོད་ཁུག་བཟང་། །
པོ་དཔའ་བོ་འ དུག་པའི་ས་ཆ་ཡིན། །
བུ་ཉ་ཚ་ཨ་རྟེན་ས་སྐལ་གྱིས། །
རྨ་ཟེ་ནག་ཉག་ཆེན་གླང་མའི་གདོང་། །
སྟག་དམར་ཡག་འཛུམ་དྲུག་ངོམས་པ་ཡོད། །
སྡེ་ཚོ་ཆེན་དབྱར་ས་དགུན་མཚེར་ཡོད། །
ཕོ་རྒོད་པོ་འདུག་པའི་ས་ཆ་ཡིན། །
སྟག་རོང་གཟིག་འཕེན་ས་སྐལ་བྱོས། །
རྨ་འཇང་ལུང་གཡུ་རལ་ད་གུ་བསྒྲལ་ན། །
རི་རེ་ལ་སྐུང་ལུང་བཅོ་བརྒྱད་ཡོད། །
ཐང་རེ་ལ་ཉིན་ལམ་བཅོ་བརྒྱད་ཡོད། །
ཕོ་ཡང་ལྷས་ལྟད་མོའི་རང་བཞིན་ཡིན། །
ཕོ་ངར་མ་འདུག་པའི་ས་ཆ་ཡིན། །
སེང་སྟག་ཨ་དོམ་ས་སྐལ་གྱིས། །
རྨ་ཕོ་རོག་ཉི་མ་ལེབ་ཆེན་ནི། །
དབྱར་ཟླ་གསུམ་སོས་མགོ་སྔ་ས་རེད། །
དགུན་ཟླ་གསུམ་གྲང་ངར་ཆུང་ས་ཡིན། །
ནང་སྔ་མོ་ཉི་མའི་འཁོར་ཁྱིམ་ཡོད། །
160



དགོང་ཕྱི་དྲོ་ཉིན་མཚན་མཉམ་འ གྲིབ་ལ། །
སྐྱོན་ཕྲན་བུ་ཡོད་པར་དགྲ་ས་རྒོད། །
ཕོ་སྙིང་ཆེན་མིན་པར་ཆགས་ས་མིན། །
གླིང་ཆོས་ལུ་དར་འཕེན་ས་སྐལ་བྱོས། །
རྨ་ཆུ་རའི་ལྷ་ཐང་ཁྲ་མོ་ན། །
རྩི་དཀར་མོ་ལུག་ཁྱུ་ཞོགས་འདྲ་ཡོད། །
དྲེད་སྨུག་པོ་འབྲོང་ཆུང་འཐོར་འདྲ་ཡོད། །
པད་མའི་བྲོ་གར་རྩེ་འདྲ་ཡོད། །
བུང་བས་གླུ་ཆུང་ལེན་ས་ཡོད། །
མི་སྤྱང་ཐོ་འ དུག་པའི་ས་ཆ་ཡིན། །
ཚ་ཞང་འདན་མའི་ས་སྐལ་གྱིས། །
རྨ་རི་མདའ་པད་མ་ཁྱུང་རྫོང་ལ། །
རི་དུག་སྦྲུལ་ཐུར་ལ་རྒྱུག་འདྲའི་བར། །
བྲག་གཤིན་རྗེ་དམར་པོ་ཁ་འདྲ་ཡོད། །
བདུད་བཙན་སྡེ་བརྒྱད་འགྲིམ་ལམ་ཡིན། །
དགྲ་ནག་པོས་མི་འདོད་མཐུ་ས་ཡིན། །
ཕོ་ནུས་ལྡན་འདུག་པའི་ས་ཆ་ཡིན། །
སྒྲུབ་སྡེ་བེར་ནག་ས་སྐལ་བྱོས། །
རྨ་བཀྲ་ཤིས་མཚལ་དེའུ་གོང་མ་ལ། །
རྐང་བཞི་ཕྱུགས་ཀྱི་ལྟེ་བ་ཡོད། །
འབྲི་ཐུལ་མའི་ལོ་རྐྱང་ཚབ་ས་ཡིན། ། བ་
T
།



རྒོད་བཞི་མོས་ཉིས་རྟེའུ་ཁྲིད་ས་ཡིན། །
ལུག་གཡང་དཀར་བཅད་གྲངས་འཕེལ་ས་ཡིན། །
ཕོ་ཕྱུག་པོ་འདུག་པའི་ས་ཆ་ཡིན། །
སྐྱ་ལོའི་སྟོན་པའི་ས་སྐལ་གྱིས། །
རྨ་རྫ་ཆེན་ཁུ་བྱུག་སྤང་ཐོག་འ དི། །
ཧོར་ཡག་ལ་སེར་པོ་མགོ་སྦེལ་ཡིན། །
ཧོར་ཇག་པ་འགྲོ་འདུག་བྱུང་ན་ཡང༌། །
མིག་སྔོན་མཐོང་བའི་ས་ཞིག་རེད།།
ཕོ་མགྱོ གས་པ་ཡོད་ན་འདུག་ས་རེད། །
གདོང་བཙན་ཨ་དབོན་ས་སྐལ་གྱིས། །
རྨ་རྫ་ཁྲི་གའུ་ གསེར་ལུང་ན། །
རི་མཐོ་གསུམ་གཡའ་དང་གངས་གྱིས་བཟུང༌། །
དམའ་ལྗོན་ཤིང་ས་ཡི་རྟེན་ཕུར་ཡོད། །
མི་མཐོན་པོ་འ དུག་པའི་ས་ཆ་ཡིན། །
གླིང་མི་ཆེན་རྒྱལ་བའི་ས་སྐལ་བྱོས། །
རྨ་ཉིན་ལུང་བྲག་དཀར་དགུ་སྒྲིལ་ན། །
ཐང་ཆེན་པོ་གདན་དུ་བཏིང་འདྲ་ཡོད། །
རི་ཆེན་པོ་མགྲོན་དུ་བོས་འདྲ་ཡོད། །
ཕོ་ཆོད་ཆེན་འདུག་པའི་ས་ཆ་ཡིན། །
བརྒྱ་དཔོན་གསེར་མ གོའི་ས་སྐ ལ་བྱོས། །
རྨ་ཕུ་ལུང་དར་ཐང་ཕྱུག་མོ་ལ། །
1g2



སྟོད་ན་ལུང་ཆེན་སུམ་འབྲེལ་ཡོད། །
འདབས་ན་ཐང་ཆེན་སུམ་མདོ་ཡོད། །
སྡེ་ཁྲི་སྐོར་དབྱར་དགུན་བརྫིས་ས་ཡོད། །
དཔོན་དཔུང་ཆེན་འ དུག་པའི་ས་ཆ་ཡིན། །
སྟོང་དཔོན་ཁྲོ་ཚའི་ས་སྐ ལ་བྱོས། །
རྨ་དར་ཁྲ་ལུང་བའི་སུམ་མདོ་ན། །
སྒང་མཐོ་གསུམ་ཤིང་ནགས་གླ་བས་བཟུང༌། །
བྱ་ཁུ་བྱུག་སྐད་སྙན་དང་པོ་ཐོས། །
དམའ་གཤོང་བཞི་ན་ཐང་མཚོ་ཡིས་བཟུང༌། །
དབྱར་ད པལ་མོའི་ལང་ཚོ་དང་པོ་མཐོང༌། །
ཕོ་སྐྱིད་པོ་འ དུག་པའི་ས་ཆ་ཡིན། །
བུ་ཡག་མགོན་ལུའི་ས་སྐ ལ་གྱིས། །
རྨ་གྲུ་གུ་དགུ་སྒྲིལ་ཁྲ་མོ་ན། །
ཕུ་སོང་ན་ཁ་ཞེང་ཇེ་ཡངས་རེད། །
ས་འ ཛིན་ན་དྲོད་ཁུང་རོང་དང་ཉེ། །
མཁར་བརྩིགས་ན་ས་རྡོ་རང་གྲུབ་རེད། །
ཕོ་རྒས་རིམ་འདུག་པའི་ས་ཆ་ཡིན། །
གླིང་ཆེན་ཐར་བའི་ས་སྐལ་གྱིས། །
རྨ་ན་ཆེན་འདམ་གྱིས་བཀང་བ་འདི། །
ས་དོག་མོ་ཆགས་པའི་གོང་བ་ཡིན། །
རྨ་ཀླུང་དལ་མོའི་མགོ་ཁུངས་རེད། །



ཕ་ལུ་འདུག་པའི་ས་ཆ་ཡིན། །
ནམ་མཁའ་སེན་ཞལ་ས་སྐལ་གྱིས།།
རྨ་ཉི་ཁོག་པད་མའི་ལུང་བ་ན། །
ཡར་འགྲོ་མགྲོན་པོའི་རྒྱུ་ལམ་ཡིན། །
ཕྱིར་འོང་ནོར་གྱི་འདུ་ར་ཡིན། ། :་
ཁྲོམ་མང་མོའི་ཁྲོམ་ཐག་གཅོད་ས་རེད། །
ཕོ་ཕྱོར་བོ་འདུག་པའི་ས་ཆ་ཡིན། །
ཨ་ཁུ་ཚང་གི་ངོ་ལུག་གཅིག །
མུ་བའི་དར་འཇམ་ངོ་ལུག་གཉིས། །
སྟག་རོང་སྲིན་ཚ་ངོ་ལུག་གསུམ། །
ངོ་ལུག་གསུམ་གྱི་ས་སྐལ་བྱོས། །
ཟ་གདོང་སྤྲིན་པོའི་འདུས་མདོ་གཅིག །
རྨ་རྫ་ཟལ་མོ་སྒང་དང་གཉིས། །
སྲིབ་ལུང་ནགས་རྫོང་ལུང་མདོ་གསུམ། །
རྨ་ཁོག་ས་ཡི་གསང་གནས་གསུམ། །
ཕོ་བསོད་ཆེན་མིན་པས་ནོན་པ་མིན། །
འདན་མ་གུ་རུ་རྒྱལ་མཚན་གཅིག །
དཀར་རུའི་ཉི་མ་རྒྱལ་མཚན་གཉིས། །
ནག་རུའི་ཐལ་བ་རྒྱལ་མཚན་གསུམ། །
རྒྱལ་མཚན་ཐོག་པའི་མི་གསུམ་སྡོད། །
ལས་དབང་ཅན་གྱི་ས་སྐལ་གྱིས། །
༡ ཀྱི་
164



ཨ་འབར་བུ་ཡི་འཕེན་སྟག་དང༌། །
ལྕགས་ནག་དཔོན་པོ་སིང་སིང་གཉིས། །
གླིང་ཆེ་རྒྱུད་ས་སྡེའི་བཅུད་ལ་སྡོད། །
འོམ་བུའི་སྤྱང་ཁྲི་རྔམ་ཆེན་དང་། །ན།
རྒོད་པོ་ཉི་མ་ལྷུན་གྲུབ་གཉིས། །
འབྲིང་རྒྱུད་ས་སྡེའི་བཅུད་ལ་སྡོད། །
རོང་ཚ་གུང་གི་དམར་ལེབ་དང༌། །
འབུམ་པའི་ཤེལ་དཀར་རྒྱང་གྲགས་གཉིས། །
ཆུང་རྒྱུད་ས་སྡེའི་བཅུད་ལ་སྡོད། །
སྐྱ་ལོ་བུ་ཡག་འབྲུག་རྒྱལ་དེ། །
ཚ་ཞང་སྐྱ་ལོའི་ཁྲི་སྐོར་གྱི། །་
གར་སྐྱིད་ས་དེ་ས་སྐལ་བྱོས། །
རྨ་སྨད་ལིང་ཚེ་ཁྲ་མོ་ན། །
ལྷ་རྡོ་འདྲེ་རྡོ་གཉེན་རྡོ་གསུམ། །
ལྷ་འདྲེའི་བརྩེ་རྡོ་རང་བྱུང་ལ། །
ཕོ་སྒྱུ་མཁས་འདུག་པའི་ས་ཆ་ཡིན། །
ཁ་ཆེ་མིག་དམར་ས་སྐལ་བྱོས། །
འཇའ་ཤིང་ནག་མར་ཁུའི་ཡོལ་བ་ན། །
རྨ་སྟོད་སྨད་ས་ཡི་དཀྱིལ་གཞུང་ཡོད། །
ཡར་བལྟས་ན་རྨ་སྟོད་མན་ཚད་དང༌། །
མར་བལྟས་ན་གཡུ་ལུང་ཡན་ཚད་མཐོང་། །
165



ཕོ་ཆོད་ཆེན་འ དུག་པའི་ས་ཆ་ཡིན། །
གཟུ་ཆེན་ཝེར་མའི་ས་སྐུལ་བྱོས། །
རྨ་དེས་ཡག་སྟག་ཐང་གོང་མ་ནི། །
སྡེ་ཚོ་ཆེན་འདུ་ར་བྱེད་ས་ཡིན། །
རྒྱ་བོད་མགྲོན་པོ་འདུག་ས་ཡིན། །
ཚོང་མགོ་ལེན་པའི་ས་བདག་གཅིག།
ཕུ་ནུའི་གྲོས་ར་བསྡུ་མི་གཉིས། །
དབང་ཆེན་འདུག་པའི་ས་སྐལ་བྱོས། །
རྨ་སྐྱེད་ལུ་གུའི་རྩེ་ར་ན། །
རྩྭ་ཡར་སྐྱེས་མེ་ཏོག་སྨན་སྣ་ཡིན། །
ནོ ར་སེམས་ཅན་སྨན་དྲིས་ཁྱབ་ས་ཡིན། །
དེ་སྨན་པ་འདུག་པའི་ས་ཆ་ཡིན། །
ཀུན་དགའ་ཉི་མའི་ས་སྐལ་བྱོས། །
རྨ་ཟེ་ཟེ་ཁྲ་མོའི་སྒང་ཐོག་འ དི། །
ལུང་བ་གསུམ་གྱི་འདུས་མདོ་དང་། །
ཆུ་ཆེན་གསུམ་གྱི་རབ་ཁ་རེད། །
མོ་མ་འ དུག་པའི་ས་ཆ་ཡིན། །
ཀུན་ཤེས་མོ་མའི་ས་སྐལ་བྱོས། །
ཕ་རིའི་རི་དེ་ཨབ་ཀྱི་རི། །
ཚུར་རིའི་རི་དེ་ཨུར་གྱི་རི། །
ཨབ་ཨུར་གཉིས་ཀྱི་འདུས་མདོ་ན།།
166



འཕྱི་བ་སྒོ་འགྲམ་གསོད་ཐག་ཉེ། །
གོང་མོ་ཁྱིམ་མཚེས་ཤ་ཐག་ཉེ། །
གཉོམ་ཆུང་འདུག་པའི་ས་ཆ་ཡིན། །
ཁྱི་ཤི་རྒུ་རུའི་ས་སྐལ་བྱོས། །
རྨ་ཡང་མཐའ་གཡུ་ལུང་སུམ་མདོ་ན། །
ཨབ་བྲ་ཤུག་ལས་མོད་ས་རེད། །
གྲོ་མ་གཞན་ལས་ཞིམ་ས་རེད། །
ཡར་འགྲོ་ཇག་པའི་སྐས་མགོ་དང༌། །
ཕྱིར་འོང་ལ་བའི་སྐས་རྟིང་རེད། །
བསླངས་ན་ལམ་ཟས་བརྙེད་ས་རེད། །
བསྒུག་ན་དགེ་ཆེན་འོང་ས་རེད། །
མི་སྤྲང་པོ་འདུག་པའི་ས་ཆ་ཡིན། །
ངེད་འགོགས་མོ་མ་བུའི་ས་སྐ ལ་བྱོས། །
སྔར་ཡང་གླིང་གིས་ཕུད་ལེ་རེད། །
ད་ཡང་རྨ་སྨད་འ དུག་རྒྱུ་ཡིན། །
མི་ཞུ་ཟ་མའི་ལྟོ་འགྲངས་ལས། །
མ་ཟོས་ཁོག་སྟོང་བསྡད་ན་དགའ། །
མི་ཐེག་ཁུར་བོའི་གླ་ཟས་ལས། །
རྒྱལ་ཁམས་སློང་ཟས་ཟད་མེད་སྐྱིད། །
བྱམས་སེམས་མེད་པའི་ཕ་ཁུ་ལས། །
ཆགས་སྡང་མེད་པའི་མགྲོན་པོ་ལེགས། །
187



གླིང་དཀར་པོ་ཚོ་ ཆེན་ལྷ་གྲལ་དུ། །
ང་སྤྲང་ཕྲུག་ཆུད་པའི་རེ་བ་མེད། །
འོན་ཀྱང་ཕ་རུས་གདོང་ལ་ཐུག །
བསམ་པ་རུས་ཀྱི་བསྒྱུར་ནས་གདའ། །
རྒྱུ་མེད་ཚོང་ཧམ་ཆེ་བ་དེ། །
བུ་ལོན་རང་གིས་ཉོས་ལེ་རེད། །
ཟས་མེད་གཉེན་ལ་དད་པ་དེ། །
ངོ་མེད་ཞེ་ཁྲེལ་ཉོ་འདོད་རེད། །
དེ་ཤེས་ཀྱང་མི་བྱེད་སྒྱུར་ལུགས་མེད། །
ཇོ་རུས་ཚོ་དྲུག་སྣ་ལེན་ལ། །
རྒྱུ་མི་ཆུང་རྫོང་དང་གཏེར་ཐོག་ཡོད། །
རྒྱུ་ཚེ་ཡང་སོ་སོར་བགོ་ལུགས་མེད། །
གང་བྱེད་གླིང་བའི་སྤྱི་ནོར་བྱོས། །
དེ་ནས་གླིང་དཀར་ཕུ་ནུ་ཚོ། །
མཐོང་སྨོན་ཁྱུང་དཀར་དྲུག་ཇ་འདི། །
རྨ་ཡུལ་འབྲུ་དྲུག་གང་ཚབ་གྱིས། །
ཆོས་འཕེན་ནག་པོའི་ཕ་མཁར་འདི། །
ཆེ་རྒྱུད་སྟག་མོ་བུ་དགུའི་རྫོང༌། །
སྐུ་མཁར་མཐའ་གཞི་ཟིལ་གནོན་གཅིག །
འབྲིང་རྒྱུད་དཔའ་བོ་མི་བརྒྱད་ཀྱི། །
བཙན་རྫོང་ཉི་མ་འཁྱིལ་བ་གཉིས།
169



ཆུང་རྒྱུད་འབུམ་པ་སྤུན་བདུན་གྱི། །
སྐུ་མཁར་ཁྱུང་ཕྲུག་སྟག་རྩེ་གསུམ། །
ནང་ན་བཞེངས་པའི་རྟེན་གསུམ་དང་། །
ཕྱི་ན་བརྩིགས་པའི་རགས་རྫོང་དང༌། །
རྩེ་མོར་བཀོད་པའི་གསེར་འཕྲུ་རྣམས། །
གླིང་ཕ་ཚན་བུ་ཡིས་འཛིན་རེ་བྱོས། །
འབུམ་པའི་དངུལ་ཆུ་ཁྲོ་རྫོང་དང༌། །
སྤྱི་དཔོན་ཁྲ་མཁར་གནམ་རྫོང་གཉིས། །
ཨ་ཁུའི་བེའུ་སྟག་ལྗོངས་སོགས། །
གླིང་སྣེ་ཁྲི་སྐོར་བཅུ་གཉིས་དང་། །
འདི་ཡོད་སྟོང་སྐོར་ལྔ་བཅུ་ལས། །
མགོ་འ ཛིན་ཕུ་ནུ་སུམ་ཅུ་དང༌། །
ཡང་ཐུལ་དམ་པའི་མི་བདུན་དང༌། །
ཞེ་ཐུལ་ཁྲ་གླག་སྤྱང་གསུམ་སྡོད།།
རང་སྡེའི་རྫོང་དང་སྡེ་ཆུས་སོགས། །
ཁེབས་ཆེན་གནམ་གྱི་བཀབ་འདྲ་བྱོས། །
ཆུམས་ཆེན་ས་ཡི་བརྟན་འདྲ་གྱིས། །
ཧོར་སེར་ཇག་མགྲོན་བྱུང་བ་ན། །
གླིང་ཚོ་དྲུག་གདོང་ལ་འབུད་དོན་མེད། །
ས་བདག་ཇོ་རུ་ཡིན་པ་གཅིག །
གྱོ ད་རྩ་ཇོ་རུར་ཐུག་པ་དེས། །
169



ཇོ་རུ་གདོང་ལ་ལངས་པས་ཆོག །
གཏམ་གོ་ན་རྣ་བའི་བུ་རམ་གྱིས། །
མ་གོ་གླུ་ལ་འབྲེལ་བ་མེད། །
གླིང་དཀར་པོའི་ཡིད་ལ་དེ་འདྲ་ཟུངས། །
ཞེས་གསུངས་ཏེ་གླིང་སྟོད་སྨད་བར་གསུམ་ཐམས་ཅད་ཀྱིས་ཇོ་རུ་དེ་ནི་གླིང་ སྨུག་པོ་
གདོང་གི་རུས་རྒྱུད་ལ་བུ་དེ་འདྲ་ཡིན་དགོས་ཟེར་པས་བསྡད་ཅིང༌། དེར་སྐབས་
སྟག་རོང་ཁྲོ་ཐུང་ཅུང་ཡིད་མཐུན་མ་བྱུང་མོད།་ འོན་ཀྱང་ཁ་གྲག་པའི་སྤོབས་
པ་མེད་དོ། །ཨ་རྟེན་དང་གདོང་བཙན་སོགས་ལ་ས་བགོས་ཁྱད་འཕགས་བབས་
བྱུང༌། ཁྲོ་ཐུང་ཁོ་རང་གི་རྣམ་འགྱུར་རྩུབ་མོར་སོང་ཡང༌། དོན་དུ་འ དབས་
དོག་ཀྱང་ཕུ་ཡངས་པས་སྟག་རོང་རུ་བ་དགུ་བརྒྱའི་དབྱར་དགུན་ གྱི་མཚེར་ས་ རྗེས་
ཆོག་པས་ཐམས་ཅད་བློ་བདེ་བར་གནས་སོ། ། དེ་ནས་བཟུང་གླིང་པ་རྣམས་
རྨ་ཡུལ་སྲིད་པའི་ཟོ་དོར་རྣམས་ཀྱིས་བསྐྱངས་པས་དབུལ་བོ་ཕྱུག་པོ་དང༌། གཉོམ་
ཆུང་བཙན་པོར་སོང་བར་གདའ། དེ་ནས་ཚེས་བཅོ་ལྔའི་ཉིན་རྨ་རྒྱལ་གཏེར་
སྒོ་འོག་མ་ནས། ཇོ་རུས་གཏེར་སྒོ་འབྱེད་རྒྱུ་ཡིན་གསུངས་ནས་གླིང་ཚོ་བ་དྲུག་
པོ་འདུས་པ་དང༌། ནམ་མཁའ་ནས་མེ་ཏོག་གི་ཆར་བབས། བར་སྣང་ནས་
འཇའ་འོད་ཀྱི་གུར་ཕུབས། ས་གཞི་ནས་མེ་ཏོག་གི་དྲི་ངད་ལྡང་བ་སོགས་ངོ་མཚར་
བའི་ལྟས་དཔག་ཏུ་མེད་པ་དང་བཅས། ཤེལ་བྲག་གཏེར་སྒོ་འོག་མ་འབྱེད་པའི་ལྡེ་
མིག་གཏེར་བདག་གིས་ཕུལ་ནས། གཏེར་སྒོ་འོག་མ་ཕྱེ་ཞིང༌། སྐུ་གསུང་
ཐུགས་རྟེན་དང་། ཁྲིམས་དུང་དཀར་མོ་རྒྱང་གྲགས། ཁྲིམས་རྔ་གསལ་བའི་
འོད་ལྡན། སིལ་སྙན་གཡུ་འབྲུག་གྲགས་བཞིན། ཁྲིམས་དར་དགྲ་ལྷའི་
རྟེན་མདུང་སོགས་བླངས་ཏེ། གཏི ར་ཟོག་ནོར་བུ་ཆ་བདུན་དེ་ཚེ་རྒྱུད་སྟག་རོང་
170



གཙོས་དཔའ་ཐུལ་རྣམས་གདན་དྲངས་སུ་བཅུག་སྟེ། སྐུ་མཁར་སེང་ཕྲུག་སྟག་
རྩིའི་རྟེན་ལ་བཞག་ནས་ཚོ་དྲུག་སྤྱི་ལ་གནང༌། ཇོ་རུས་ལྕང་དཀར་བེར་ཀ་ལ་
ཞོན་ནས་སྐད་ཅིག་གིས་རྨ་སྨད་གཡུ་ལུང་སུམ་མདོར་ཕེབས་སོ། །དེར་གླིང་
པ་རྣམས་དགའ་སྤྲོ་བསམ་གྱིས་མི་ཁྱབ་པའི་ངང་ནས་རྫོང་གི་ཞབས་ཕྱི་ལ་ཤོག་པ་་་
རེའི་མི་རེ་བཞག་སྟེ། ཐོག་མར་ཡབ་སེང་བློན་དང་སྐྱ་ལོའི་སྟོན་པ་རྒྱལ་མཚན་
གཉིས་འགོ་འ ཛིན་ལ་བསྐོས་པས། འབྲུག་མོའི་སྐྲ་བདག སྐྱ་ལོའི་རྒྱུ་བད་ག་
བཅས་གླིང་ཆུང་རྒྱུད་ལ་འ ཐོབ་པའི་རྟེན་འབྲེལ་འགྲིགས་སོ། ། དེ་ནས་རྨ་ས་
བཟུང་དར་གྱི་མདུད་པ་ཞེས་གྲགས་ཤིང༌། འདི་སྐབས་ཕུ་ནུ་ཕལ་ཆེར་གྱིས་རྨ་
ཁོག་ཏུ་རྫོང་བརྩིགས་ཏེ་རང་རང་མཁར་དཔེ་བླངས་ཏེ་མིང་ཡང་གཅིག་ཏུ་་་་་་་་
བཏགས་པ་རྣམས་ནི། སོ་སོའི་རྫོང་གཉིས་པ་རེ་ཡིན་པ་མ་ཤེས་པར་གཅིག་ཏུ་
འཁྲུལ་བར་མི་བྱའོ། །འདི་ཡན་གེ་སར་སྐྱེས་མཆོག་ནོར་བུ་དགྲ་འདུལ་གྱི་རྟོགས་
པ་བརྗོད་པ་ལས། རྨ་ས་བཟུང་དར་གྱི་མདུད་པ་འཆད་པའི་སྐབས་དེ་ལེའུ་
གཉིས་པ་རྫོགས་སོ།། །།
སླར་སྨྲས་པ། འཛམ་གླིང་གེ་སར་ནོར་བུ་དགྲ་འདུལ་རྗེ། །་ བོད་
ཁམས་བདེ་ལ་འགོད་པའི་སྐུ་ལྷ་ཞེས། །བསྟོད་བསྔགས་སྙན་པའི་རྒྱུད་མང་འཁྲོལ་
བ་གང་། །རྒྱལ་ཁམས་ཕན་བདེའི་དཔལ་ལ་འགོད་པར་མཛོད། ། ས་རྦ་
མངྒལཾ། །



格萨尔
赵建生》
(藏文)
整理 贡却才里
装屿琴新伟
插图唐一文
甘肃民族出版社出版
(兰州庆阳路230号)
青海民族印刷厂排版
甘南省基本在发行兰州新华印刷厂印刷
850x1168毫米1:33 印张5.375 插页5
1981年3月第1版,1981年3月第1次印刷
印数:1 -87,180
书号:M10126-12 定价: 0.76元
